<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-4" xml:lang="cs-CZ">
		<div class="_idGenObjectStyleOverride-1">
			<p id="_idParaDest-2" class="MLP_uroven2_kapitola">K&#160;čtenáři</p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1. </span>Jeden každý tvor, i&#160;nerozumný, přirozeně k&#160;tomu se nese, aby libé a&#160;pohodlné věci sobě liboval a&#160;jich žádostiv byl; ovšem tedy člověk, v&#160;němž rozumná jemu přistvořená moc takovou tu k&#160;dobrému pohodlnému chtivost vzbuzuje. A&#160;nejen vzbuzuje, ale i&#160;na to vede, aby což více dobré, libé, pohodlné jest, to sobě více liboval a&#160;srdnatěji po tom dychtil. Odkudž dávno mezi moudrými otázka byla, kde a&#160;v&#160;čem by vrch dobrého (summum bonum) bylo, na němž by se žádost lidská stavovala, to jest jehož by dosáhna člověk myslí svou, tu odpočinouti mohl a&#160;musel, čeho víc žádati nemaje.</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">2.</span> Chtěli-li bychom pak na to dáti pozor, najdeme, že nejen mezi filozofy ta otázka a&#160;pečlivé, jak by zpravena býti měla, vyhledávání bylo a&#160;jest, ale že každého vůbec člověka mysl tam jde, kde a&#160;jak co nejplnějšího potěšení dojíti. A&#160;shledáno, že všickni takměř lidé ven z&#160;sebe vybíhajíce, v&#160;světě a&#160;věcech jeho, čím by mysl kojili a&#160;pokojili, hledají, tento v&#160;statku a&#160;zboží, onen v&#160;rozkošech a&#160;libostech, jiný v&#160;slávě a&#160;vzácnosti, tento opět v&#160;moudrosti a&#160;umění, jiný v&#160;veselém tovaryšství etc., a&#160;tak summou všickni po věcech, kteréž vně jsou, v&#160;nich dobrého svého hledajíce, zevlují.</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">3.</span> Ale že ono tam nalezeno nebývá, nejmoudřejší z&#160;lidí Šalomoun svědkem jest, kterýž také odpočinutí mysli své hledaje a&#160;všecken svět projda a&#160;prohlédna, naposledy pověděl: „Mrzí mne ten život. Nebo mi se žádná věc nelíbí pod sluncem, protože jen všecko marnost jest a&#160;bída.“ (Eccles. 2., 17.) Pravé pak mysli upokojení, doptav se ho potom, vyhlásil, že v&#160;tom jest, aby člověk světa tím, čím jest, býti nechaje, samého sobě Pána Boha hleděl, jeho se bál a&#160;přikázaní jeho ostříhal. Nebo (prý) „na tom jediném všecko záleží.“ (Eccles. 12., 13.) Podobně vyšetřil David, že nejšťastnější jest člověk, kterýž svět z&#160;očí a&#160;mysli pustě, Boha se jen drží a&#160;jej za věčný podíl svůj maje, s&#160;ním v&#160;srdci svém přebývá. (Žalm 73<span class="MLP_znak_kurziva_11b">.</span>)</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">4.</span> Milosrdenství Boží budiž pochváleno, kterýž i&#160;mně mé oči odevřel, abych mnohotvárnou nádherného toho světa marnost a&#160;mizernou pod zevnitřním bleskem všudy se kryjící šalbu znamenati, pokoje pak a&#160;bezpečnosti mysli jinde hledati se naučil. Což místněji sobě sám před očí předestříti i&#160;jiným poukázati chtěje, zamyslil sem sobě tuto pouť aneb vandr do světa, kdež jaké sem potvorné věci buď spatřil neb se s&#160;nimi potkal a&#160;kde naposledy a&#160;jak žádaného a&#160;v&#160;světě nadarmo hledaného potěšení se doptal, vše to v&#160;přítomném traktátu jsem jako vymaloval. Jak vtipně, nedbám; dejž Bůh, jen aby prospěšně, mně i&#160;bližním mým.</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">5.</span> Není báseň, čtenáři, což čísti budeš, ačkoli básně podobu má, než jsou věci pravé, jimž vyrozuměje sám poznáš, zvláště kdo by mého života a&#160;příběhů něco povědom byl. Protože sem tu na větším díle své vlastní příhody, s&#160;nimiž jsem se v&#160;nemnohých těch letech života svého již potkal, některé pak při jiných spatřil aneb o&#160;nich sobě návěští dané měl, vymaloval. Ač ne všech ještě svých příhod sem dotýkal, na díle pro stud, na díle, že sem, k&#160;jakému by se to jiným vzdělání oznamovalo, nevěděl.</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">6.</span> Průvodčí moji a&#160;každého, kdož v&#160;světě tápá, v&#160;pravdě jsou dva: Drzost mysli, všeho ohledující, a&#160;zastaralý při věcech Zvyk, pravdy barvu šalbám světa dávající. Půjdeš-li za nimi s&#160;rozumem, kdokoli, bídné motaniny pokolení svého spolu se mnou uhlédáš; pakliť se jinak zdáti bude, věz, že obecného zmámení brýle, skrze něž vše naopak vidíš, na nosu tvém strmí.</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">7.</span> Co se prohlédání radostného způsobu Bohu oddaných srdcí dotýče, toť více in idea vypsáno jest, nežli aby se to tak plně při všechněch vyvolených nalézalo. Nenedostává se však Pánu Bohu i&#160;takových vypulerovaných duší, a&#160;každý upřímně pobožný to čta, téhož dokonalosti stupně sobě žádati bude povinen. Mějž se dobře, křesťane milý, a&#160;Vůdce světla, Duch svatý, ukažiž tobě lépe, než já mohu, i&#160;světa marnost, i&#160;vyvolených s&#160;Bohem spojených srdcí slávu, potěšení a&#160;radost. Amen.</p>
		</div>
</body>
</html>