<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-6" xml:lang="cs-CZ">
		<div class="_idGenObjectStyleOverride-1">
			<p id="_idParaDest-4" class="MLP_uroven2_kapitola ParaOverride-1">KAPITOLA II.<br/>Poutník dostal Všudybuda za vůdce</p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> I&#160;vyšel sem od sebe sám a&#160;ohlédati se počal, mysle, odkud a&#160;jak začíti. Vtom ihned nevím, kde se tu vezme člověk jakýsi křepkého chodu, obratného vzhledu a&#160;řeči hbité, takže mi se nohy, oči, jazyk, vše na obrtlíku míti zdál. Ten přivina se ke mně, odkud a&#160;kam bych měřil, dotazoval se. Já, že sem z&#160;domu svého vyšel a&#160;v&#160;světě se provandrovati a&#160;něco zkusiti úmysl mám.</p>
			<p class="MLP_UROVEN4_NADPIS_11_-I-"><span class="CharOverride-2">Svět labyrintem</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Schváliv mi to: „Kde pak vůdce jakého máš?“ řekl. Já odpověděl: „Žádného nemám, Bohu a&#160;svým očím se důvěřuji, že mne nezavedou.“ „Nezpravíš nic,“ řekl on. „Slýchal-lis kdy co o&#160;Kretenském labyrintu?“ „Slýchal cosi,“ dím. On zase: „Zázrak světa byl, stavení z&#160;tak mnoha pokojů, příhrad, průchodišť vzdělané, že kdo se bez průvodčího do něho pustil, vždycky sem a&#160;tam chodě a&#160;motaje se, nikdy ven netrefil. Ale to žert byl proti tomu, jak sám světa tohoto labyrint, zvláště nyní, spořádán jest. Neradímť, věř mně zkušenému, samotně se tam pouštěti.“</p>
			<p class="MLP_UROVEN4_NADPIS_11_-I-"><span class="CharOverride-2">Vypsání drzího</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> „A&#160;kde pak takového vůdce vzíti mám?“ řekl sem. Odpověděl: „Já sem na to, abych takové, kteří něco shlédnouti a&#160;zkusiti žádají, prováděl a&#160;jim, kde co jest, ukazoval, protož sem tobě také vstříc vyšel.“ Já podivě se: „I&#160;kdo jsi ty,“ řekl sem, „můj milý?“ Odpověděl: „Jméno mé jest <span class="MLP_znak_kurziva_11b">Všezvěd</span>, příjmím <span class="MLP_znak_kurziva_11b">Všudybud</span>, kterýž všecken svět procházím, do všech koutů nahlédám, na každého člověka řeči a&#160;činy se vyptávám; co zjevného jest, vše spatřuji, co tajného, vše slídím a&#160;stíhám, summou beze mne nic se díti nemá, ke všemu dohlédati má jest povinnost. A&#160;ty půjdeš-li za mnou, uvedu tě do mnohých tajných míst, kamž by ty sic nikdá netrefil.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">4.</span> Já slyše řeči takové, počnu sám v&#160;sobě vesel býti, že sem takového vůdce našel, a&#160;prosím ho, aby tedy sobě práce nevážil mne skrze svět provésti. Odpověděl: „Jak jiným v&#160;tom rád sloužím, tak i&#160;tobě;“ a&#160;ujav mne za ruku: „Poďmež,“ řekl. I&#160;šli sme, a&#160;já řekl: „Nu rád se podívám, jaký jest toho světa běh a&#160;také-li v&#160;něm co jest, čehož by se člověk bezpečně držeti mohl.“ To slyše tovaryš můj, zastavil se a&#160;řekl: „Příteli, jdeš-li ty tím úmyslem, ne aby věci naše spatře obliboval, než aby o&#160;nich dle rozumu svého soud vynášel, nevím, jak by s&#160;tím královna naše, Její Milost, spokojena byla.“</p>
			<p class="MLP_UROVEN4_NADPIS_11_-I-"><span class="CharOverride-2">Marnost, královna světa</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">5.</span> „I&#160;kdo je to královna vaše?“ dím já. Odpověděl: „Ta, kteráž všecken světa běh jeho řídí, od končin až do končin, slove <span class="MLP_znak_kurziva_11b">Moudrost</span>, ač někteří mudrlanti <span class="MLP_znak_kurziva_11b">Marnost</span> ji říkají. Pravímť tedy časně, když tam choditi a&#160;prohlédati budeme, nemudruj nic, sic by sobě tu i&#160;jinde ledcos utržil, a&#160;já třebas vedle tebe.“</p>
		</div>
</body>
</html>