<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-12" xml:lang="cs-CZ">
		<div class="_idGenObjectStyleOverride-1">
			<p id="_idParaDest-10" class="MLP_uroven2_kapitola ParaOverride-1">KAPITOLA VIII.<br/>Poutník prohlédá stav a&#160;řád manželů</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Pracné a tesklivé do toho stavu se vpravování</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1. </span>I&#160;vedou mne a&#160;přivedou k&#160;ulici, v&#160;níž pravili, že manželé bydlí, a&#160;toho rozkošného života způsob že mi pěkně ukáže. A&#160;aj, tu stála brána, o&#160;níž mi řekl, že slove <span class="MLP_znak_kurziva_11b">Snoubení</span>; před níž byl široký plac a&#160;na něm zástupové lidu obojího pohlaví, kteříž procházejíce se jeden druhému v&#160;oči nahlédali; a&#160;nejen to, ale ohledával jeden druhému uší, nosu, zubů, krků, jazyků, rukou, noh a&#160;jiných oudů, měřil také jeden druhého, jak dlouhý, široký, tlustý neb tenký jest. Tu jeden k&#160;druhému jednak přistupoval, jednak odstupoval, jednak popředu, jednak pozadu, jednak po pravém, jednak po levém boku naň sobě pohlédaje a&#160;všeho, což při něm viděl, ohleduje, zvláště pak (toho sem nejvíc viděl) měšců, váčků a&#160;tobol jeden druhému ohledoval, jak dlouhý, jak široký, jak odutý, jak tuhý neb slabý jest, měře a&#160;váže. Někdy sobě jich několik na jednu ukazovalo, z&#160;toho zase žádný; pakli jeden druhého odháněl, vadili se, tloukli, rvali, i&#160;vraždy sem tu spatřil. Některý jiného odstrče, hned zase od jiného odstrčen byl, některý jiné odežena, sám také pryč běžel. Někdo zase, nic se s&#160;examinováním nemeškaje, pochytil, co nejblíž mohl, pak se za ruce kams do té brány vedli. Takových já tu tretů plno vida, ptal sem se, co ti lidé dělají? Odpověděl mi tlumočník: „To jsou, kteříž by do ulice Manželské rádi; ale poněvadž tam skrze bránu žádný samotně nebývá puštěn, než po páru, musí sobě každý tovaryše vybrati. Pak to vybírání tu se děje, a&#160;každý, co by příhodného proň bylo, sobě hledá. Kdo najde, jde, jakž vidíš, s&#160;pobočníkem svým k&#160;bráně.“ „A&#160;což to vybírání nějak snáze nemůže býti?“ řekl sem; „jaks to hrubě pracno.“ Odpověděl: „Ne práceť to, rozkoš. Či nevidíš, jak sobě při tom vesele počínají, smějí se, zpívají, výskají? Žádný života způsob není veselejší, věř mi, jako tento.“ Takž pohledím a&#160;vidím sic některé smáti se, výskati, ale vidím také jiné sklopě hlavu s&#160;kornelem choditi, vrtěti se, sem i&#160;tam potrhovati, zase coufati, trápiti se, nespáti, nejísti, třeštiti se také. I&#160;dím: „Co pak tito?“ Odpověděl: „I&#160;to jest rozkoš.“ „Nechť jest tedy,“ řekl sem, „poďme, co se tamto dále dělá.“</p>
			<p class="MLP_UROVEN4_NADPIS_11_-I-"><span class="CharOverride-2">Velikou nejistotu, jak sedne</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Takž skrze ty houfy se protlačíc, přijdeme k&#160;samé bráně, a&#160;aj, než se do ní vešlo, vidím zavěšené váhy jakési ze dvou košů udělané a&#160;okolo nich lidi stojící. I&#160;vsadili každý ten pár na váhu na proti sobě do košů a&#160;dívali se, rovná-li váha, kdež několikero bylo jich se sstupování a&#160;rozstupování, váh potřásání a&#160;ustanovování. Takž dlouho se s&#160;nimi navážíc, teprv do brány dál pouštěli. Ale ne každému se jednostejně svezlo. Nebo někteří propadnouc skrze koš, střápali smích a&#160;museli se s&#160;hanbou sbírati a&#160;odtud kliditi, jimž ještě k&#160;tomu kuklu jakous či pytel na uši cpali a&#160;kratochvíl z&#160;nich měli. Na to já se dívaje, ptal sem se: „Co se pak to dělá?“ Odpověděl mi: „Zasnoubení, když na jisto býti má. Ukáže-li váha, že by rovné za podobné stálo, pouštějí je k&#160;tomu stavu, jakž vidíš; pakli jinak, rozchází se.“ „I&#160;co se tu za rovnost šetří?“ řekl sem. „Však já vidím, že některé věkem, stavem a&#160;jinak sobě všelijak podobné váha ukazuje, a&#160;oni předce jednoho skrze koš pouštějí; jiné zase převelmi nerovné, kmetě s&#160;mladicí, jinocha s&#160;babou, sázejí, jeden stojí zhůru, druhý dolů, a&#160;předce praví, že můž býti. Jak pak to?“ Odpověděl: „Ne všecko ty vidíš. Pravdať jest, některý by kmeť neb babka za funt koudele neuvážil, ale když při sobě buď mastný pytlík má neb klobouček, před kterýmž se jiní kloboučkové smykají, aneb podobného něco (nebo takové věci všecky také na váhu jdou), tím jest, že se to ne podle tvého soudu vyráží.“</p>
			<p class="MLP_UROVEN4_NADPIS_11_-I-"><span class="CharOverride-2">Neproměnitedlnost mezi tím, jakkoli sedne</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Vejdouc my za těmi, kteréž do brány pouštěli, uzřím mezi branami kováře jakési, ani každý ten pár lidí do hrozných pout spínají a&#160;spjaté teprv dál pouštějí. Při kterémž jich zakovávání mnoho lidu bylo, naschvál (jakž pravili) k&#160;tomu sezvaných, aby svědkové byli; kteříž jim hráli, zpívali a&#160;dobré mysli býti veleli. Já pak hledě pilně, spatřil sem, že ta pouta ne jako na jiných vězněch zámkem zamykali, ale hned je skovali, svařili, zaletovali, tak aby, dokud jejich na světě života, ani se rozpíti, ani roztrhnouti nemohli. Čehož sem se ulekl a: „Ó&#160;ukrutnějšíhož vězení!“ řekl, „do něhož kdo se jednou dostane, na věky k&#160;vysvobození naděje nemá.“ Odpověděl tlumočník: „Ovšem, žeť jest toto svazek ze všech lidských svazků nejtužší, ale není se ho proč báti. Nebo sladkost toho stavu ráda to jho podniká; spatříš to sám, jak to milý život jest. „Poďmež tedy mezi ně, ať spatřím,“ řekl sem.</p>
			<p class="MLP_UROVEN4_NADPIS_11_-I-"><span class="CharOverride-2">Špatnou rozkoš, i když se nejlépe zdaří</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> Vejdeme tedy do ulice; a&#160;aj, množství těch lidí, vše po páru, než mnoho, jakž mi se zdálo, velmi nerovné spřeže, hrubých s&#160;malými, pěkných s&#160;mrzkými, mladých s&#160;starými etc. A&#160;hledě já pilně, co pak dělají a&#160;v&#160;čem by taková ta toho stavu sladkost záležela, vidím, ani na sebe hledí, s&#160;sebou mluví, někdy jeden druhého pohladí, někdy i&#160;políbí. „To, hle, vidíš,“ dí mi tlumočník, „když se zdaří manželství, jak čistá věc jest!“ „Tedy když se nejlép zdaří,“ dím já, „to summa všeho?“ „Ovšem,“ řekl on. A&#160;já zase: „Dostiť to málo rozkoše, kteráž stojí-li za ta pouta, já nevím.“</p>
			<p class="MLP_UROVEN4_NADPIS_11_-I-"><span class="CharOverride-2">Bída a lopotování všechněch vesměs manželů</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">5.</span> Hledím sobě mezitím na ně dále a&#160;vidím, jak mnoho ubozí práce a&#160;kvaltování měli. Měli zajisté na větším díle páteře plodu okolo sebe uzdami k&#160;sobě zpřipínaných, kteříž jim křičeli, vřeštěli, smradili, nešvařili, stonali a&#160;mřeli; ať mlčím, s&#160;jakými bolestmi, pláčem a&#160;nebezpečenstvím vlastního života na svět jich dostávali. Odrostlo-li které, byla s&#160;ním dvoje práce: jedna, uzdou je při sobě zdržovati; druhá, ostrohou po sobě hnáti; an často ani uzdy, ani ostrohy netrpíc, divného pachtování natropili až do unavení a&#160;do pláče rodičům. Pakli je po vůli pouštěli, aneb se jim zodtrhovali, i&#160;hanba i&#160;smrt rodičům odtud pocházela. Což já tu i&#160;tam znamenaje, napomínati sem některých počal, jak rodičů, tak dítek, onyno od oslovského dítek milování a&#160;jim folkování vystříhaje, těchto k&#160;ctnostem nějakým napomínaje. Ale sem málo prospěl, kromě že na mne škaredě vzhlédáno, uštípkami házíno, a&#160;někteří i&#160;zabiti mne hrozili. I&#160;blažil sem neplodné, některé tu vida; ale oni tesknili, a&#160;že bez potěšení jsou, sobě stýskali. Takž sem vyrozuměl, že i&#160;míti i&#160;nemíti plodu v&#160;manželství bída jest. K&#160;tomu každý ten pár lidí téměř pro posloužení sobě a&#160;svým cizí při sobě a&#160;okolo sebe měl, jichž často víc než sebe a&#160;svých šetřiti a&#160;mezitím dosti s&#160;nimi nepohodlí pocítiti musel. Nadto bylo tu jako i&#160;v&#160;onom rynku mnoho zavazadel a&#160;ustrkadel, dříví, kamení, jam. Zavadil-li jeden, potkl se, padl, ranil; druhý, od něho nemoha, s&#160;ním rovně osrkovati, plakati a&#160;bolesti nésti pomáhati musel; takže sem to poznal, že každý v&#160;stavu tomto místo jedné péče, starosti, nebezpečenství, tolikernásobní péči, starost, nebezpečenství má, s&#160;kolika spjatý chodí. I&#160;znelíbil mi se stav ten.</p>
			<p class="MLP_UROVEN4_NADPIS_11_-I-"><span class="CharOverride-2">Hrozná tragedia v&#160;nepodařilém manželství</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">6.</span> Ovšem pak, když sem na některé v&#160;tom houfu pohleděl, tragedií sem spatřil. Byli zajisté nejedni spjatí nejednostejné vůle, jeden chtěl tak a&#160;druhý onak; jeden sem, druhý tam; pak se nesnadnili, vadili, hryzli. Tento žaloval mimo jdoucím to, onen ono; tož když nebyl, kdo by rozhodl, vpéřili se do sebe sami, pěsťovali se a&#160;knytlovali škaredě; smířil-li je kdo, po chvíli byli v&#160;sobě zas. Někteří se dosti dlouho slovy táhali, hat-li či tihe; a&#160;když se každému, kam upřel, chtělo, tožť se jeden mocí na svou stranu vrhl, druhý také na svou. Pak byla tahanice a&#160;divadlo, kdo koho přetáhne. Někudy vítězil muž a&#160;žena, ač se země, trávy, a&#160;čeho mohla, chytala, však za ním tažena byla předce; někudy pak muž za ženou, čemuž se jiní smáli, ale mně se to politování věc hodnější nežli smíchu zdála. Zvlášť když sem viděl, jak někteří v&#160;tom trápení slzeli, vzdychali, k&#160;nebi ruce spínali, že by se zlatem a&#160;stříbrem z&#160;té vazby vykoupili se ohlašujíce. I&#160;řekl sem k&#160;tlumočníku svému: „A&#160;což pak jim pomoženo býti nemůže? Nemohou-liž rozvázáni a&#160;od sebe propuštěni býti, kteříž tak srovnávati se nemohou?“ „Nemůž to býti,“ řekl on; „dokud živi, tak býti musejí.“ „Ach, ukrutnějšíž této vazby a&#160;poroby,“ řekl sem, „však to nad smrt horší!“ A&#160;on zase: „A&#160;proč se takoví lépe nerozmyslili prvé? Neshod na ně!“</p>
			<p class="MLP_UROVEN4_NADPIS_11_-I-"><span class="CharOverride-2">Dobrovolné otroctví</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">7.</span> Vtom pohledím, a&#160;aj, Smrt šípy svými některé zproráží a&#160;zporáží, a&#160;pouta hned se každému rozsmekla. I&#160;přál sem jim toho, mysle, že sobě toho i&#160;oni přejí a&#160;z&#160;toho vysvobození srdečně se radovati budou. Ale aj, on každý téměř v&#160;pláč a&#160;kvílení, jakéhož sem jinde v&#160;světě sotva slyšel, se vydávali, rukama lomíc a&#160;příhody své toužíc. O&#160;těchť, kteréž sem prvé pokojné spolu spatřil, rozuměl sem, že jich opravdu jednoho po druhém teskno; o&#160;druhých pak myslil sem, tak se to oni pro lidi stavějí, než budouť se uměti káti, slíbil bych, a&#160;jiným, jak se pout vystříhati, raditi. A&#160;oni pak, než já zvím, protrouc sobě oči, před bránu zas běželi a&#160;v&#160;poutech znovu se vraceli. I&#160;řekl sem s&#160;hněvem: „Ó&#160;potvorníci, nejste politování hodní!“ a&#160;k&#160;svému vůdci: „Poďme odsud, já v&#160;tomto stavu více marnosti než čeho vidím.“</p>
			<p class="MLP_UROVEN4_NADPIS_11_-I-"><span class="CharOverride-2">Poutník se také do pout dostal</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">8.</span> Mezitím (ať příhod svých nezatajuji), když se k&#160;bráně rozchodu vracíme, a&#160;já předce po světě spekulovati úmysl mám, tožť vůdcové moji, jak Všudybud, tak Mámil, tuze mne namlouvati začnou, abych toho stavu sám také zkusil, že lépe, co jest, porozumím. Já, že sem mladý, že mne příkladové straší, že sem všeho ještě neprohlédl etc. Ale nic, přeloudili oni mne, že sem se jako z&#160;žertu na váhu a&#160;odtud do pout dostal, a&#160;tudíž sám čtvrtý spjatý chodil; jiných pak (pravili, že k&#160;službě a&#160;pro počestnost) páteř mi přidali, že sem je sotva za sebou vláčeti mohl, dychtě a&#160;chroptě. Vtom nenadále jakýs udeří vicher s&#160;blýskáním, hřímáním a&#160;krupobitím strašlivým; i&#160;rozprchá mi se všecko to pryč kromě spřipínaných mých, s&#160;nimiž já také v&#160;kout běže, toť šípové Smrti zporážejí mi všech mých tré, že sem žalostně osaměje a&#160;hrůzou zmámený jsa, co dělati nevěděl. Vůdcové moji, abych sobě toho na ten čas vážil, že mi snáze utíkati bude. A&#160;já: „Proč ste mi pak prvé radili?“ Oni, že času k&#160;vazení se není, abych uhýbal. Takž sem pospíšil.</p>
			<p class="MLP_UROVEN4_NADPIS_11_-I-"><span class="CharOverride-2">Soud jeho o tom stavu</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">9.</span> Ale znikna toho, nic předce nevím, co vlastně o&#160;tom stavu povědíti: více-li potěšení v&#160;něm, když se zdaří (jakož se domnívám, že mně tak bylo sedlo), čili žalosti více z&#160;přerozličných příčin. To pamatuji toliko, že i&#160;bez něho, i&#160;v&#160;něm teskno bývá, a&#160;i když se nejlép zdaří, sladké s&#160;hořkým se mísí.</p>
		</div>
</body>
</html>