<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-16" xml:lang="cs-CZ">
		<div class="_idGenObjectStyleOverride-1">
			<p id="_idParaDest-14" class="MLP_uroven2_kapitola ParaOverride-1">KAPITOLA XII.<br/>Poutník prohlédá alchymií</p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> A&#160;Všudybud dí: „Nyní aspoň poď, uvedu tě tam, kdež vrch jest vtipu lidského a&#160;tak rozkošná práce, že kdo se k&#160;ní jednou obrátí, dokud živ, pustiti ji pro ušlechtilé kochání, kteréž mysli přináší, nemůže.“ I&#160;prosil sem, aby nedlil ukázati mi toho. Takž mne uvede do jakýchsi sklepů, a&#160;aj, tu několika řady stálo ohnišť, pícek, kotlů a&#160;sklenných věcí, až se všecko blyštělo. Lidé pak chodíc snášeli a&#160;podkládali roždí; tož dmýchali, pak hasili zas, nalévajíce cosi a&#160;přelévajíce rozličně. I&#160;ptal sem se: „Kdo sou to a&#160;co dělají?“ Odpověděl mi: „Nejsubtilnější filozofi, kteříž, co slunce nebeské horkostí svou v&#160;střevách země za několik let zpraviti nemůž, dopravují, kovy všelijaké na nejvyšší stupeň vyvodíce, to jest na zlato“. „A&#160;načiž je to?“ řekl sem, „však se víc železa a&#160;jiných kovů než zlata užívá.“ „Cos ty bloud,“ řekl on. „Vždyť jest zlato nejvzácnější věc, kdo je má, chudoby se nebojí.</p>
			<p class="MLP_UROVEN4_NADPIS_11_-I-"><span class="CharOverride-2">Lapis philosophicus</span><span class="CharOverride-6"><span id="footnote-009-backlink"><a class="_idFootnoteLink _idGenColorInherit" href="../Text/labyrint_sveta_a_raj_srdce_019.xhtml#footnote-009">10</a></span></span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> „Nadto věc ta, kteráž kovy v&#160;zlato mění, má jiné také předivné moci; jako i&#160;tu, že zdraví lidské až do smrti v&#160;celosti zachovává a&#160;smrti (leč po dvouch neb třech stech letech) nepřipustí. Nýbrž, kdyby kdo užívati toho uměl, nesmrtedlného by se učiniti mohl. Není zajisté lapis ten jiného nic než símě života, jádro a&#160;výtah všeho světa, z&#160;něhož zvířata, zrostliny, kovové i&#160;sami živlové bytnost berou.“ I&#160;ulekl sem se, tak divné věci slyše, a: „Tedy tito nesmrtedlní jsou?“ řekl jsem. Odpověděl: „Ne všechněm se toho najíti dostává. A&#160;i kteří dostávají, ne vždycky s&#160;tím dokonale zacházeti umějí.“ „Já bych se přičinil,“ řekl sem, „kdybych ten kámen měl, tak s&#160;ním zacházeti, aby ke mně Smrt nemohla, a&#160;zlata bych pro sebe i&#160;jiné dosti míti chtěl. A&#160;kde pak se ten kámen béře?“ Odpověděl: „Tu se strojí.“ „V&#160;těch kotlících?“ řekl sem. „Ano.“</p>
			<p class="MLP_UROVEN4_NADPIS_11_-I-"><span class="CharOverride-2">Příhody alchymistů</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Takž já žádostivě sobě chodím, na všecko pohlédaje, co a&#160;jak se tu dělá; a&#160;vidím, že se jim ne všechněm jednostejně daří. Některý udělal příliš studený oheň, nedovařilo se mu. Jiný měl příliš prudký, rozpukly se mu nádoby a&#160;cosi vydmýchlo ven. On pravil, že mu azoth vyletěl, a&#160;plakal. Jiný přelévaje rozlil aneb zle stemperoval. Jiný sobě vyčadil oči, nemohl k&#160;kalcinování a&#160;fixací dohlédati; aneb napustě je sobě kouřem, než je zase protřel, azoth mu vtom uletěl. Někteří také, dýmu se nalkajíc, mřeli. A&#160;nejvíc jich bylo, kterýmž uhlí v&#160;měšci nestávalo, musili jinam vypůjčovati běhati; vtom vystydlo a&#160;všecko v&#160;nic přišlo. A&#160;ta příhoda velmi tu byla častá a&#160;téměř ustavičná. Neb ač žádného mezi sebe, leč s&#160;plným měšcem, nepouštěli, každému však velmi rychle jaksi vypráhl, že v&#160;něm nic nezůstalo; a&#160;on aneb operací tak nechati, aneb o&#160;výpůjčku jinam běhati musil.</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">4.</span> I&#160;řekl sem, na ně se nadívaje: „Těch já tuto, kteří nadarmo pracují, dosti vidím; kteří by pak kamene dostávali, žádného nevidím. Zlato, vidím, že tito vaříc a&#160;život škvaříc, oboje promařují a&#160;proškvařují; kde pak jsou ti s&#160;hromadami zlata a&#160;nesmrtedlností?“ Odpověděl mi: „Ved se ti nezjeví, aniž bych jim radil, musí se taková drahá věc v&#160;tajnosti chovati. Sic kdyby se o&#160;kterém z&#160;potentátů někdo dověděl, chtěl by jej míti, a&#160;byl by tak mnoho jako vězněm věčným; protož se tajiti musejí.“</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">5.</span> Vtom vidím, že se někteří z&#160;těch uškvařených sstupují a&#160;já nastavě uší, slyším, že nedaření svého příčin mezi sebou vyhledávají. Jeden na filozofy, že příliš zavinutě umění to popisují, vinu kladl; druhý na křehkost sklenných nádob naříkal; třetí na nevčasné a&#160;nevhodné planet aspekty ukazoval; čtvrtý na zemské kalnaté při merkuriášovi přímisky se hněval; pátý na nedostatek nákladu žaloval. Summou příčin těch tak bylo mnoho, že nevěděli umění svému jak spomoci, viděl sem to. A&#160;tak, když jeden za druhým ven vycházeli, šel sem i&#160;já.</p>
			<hr class="HorizontalRule-1"/>
			<div class="_idFootnotes">
				<div id="footnote-009" class="_idFootnote">
					<p class="MLP_pozn_pod_carou ParaOverride-7"><a class="_idFootnoteAnchor _idGenColorInherit" href="../Text/labyrint_sveta_a_raj_srdce_019.xhtml#footnote-009-backlink">10</a>  Kámen mudrců. <span class="MLP_znak_kurziva_9b CharOverride-5">Pozn. red.</span></p>
				</div>
			</div>
		</div>
</body>
</html>