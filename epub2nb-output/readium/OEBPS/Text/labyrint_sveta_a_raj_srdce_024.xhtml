<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-21" xml:lang="cs-CZ">
		<div class="_idGenObjectStyleOverride-1">
			<p id="_idParaDest-19" class="MLP_uroven2_kapitola ParaOverride-1">KAPITOLA XVII.<br/>Poutník prohlédá stav nábožníků</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Pohané</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> I&#160;provedou mne průchody jakýmis a&#160;přijdeme na rynk, kdež množství na rozličnou formu stavených chrámů a&#160;kaplic stálo a&#160;vycházejících a&#160;vcházejících zástupové. I&#160;vkročíme do nejbližšího, a&#160;aj, tu po všech stranách rytiny a&#160;slitiny mužů a&#160;žen, též všelijakých zvířat, ptactva, zeměplazů, stromoví a&#160;zrostlin; tolikéž slunce, měsíce a&#160;hvězd až i&#160;ďáblů mrzutých plno. Z&#160;přicházejících pak každý sobě, co se mu vidělo, vybera, před tím klekl, líbal, kadil, pálil. Kdež ač mi divná byla všech tu svornost, že každý takměř svou věc jinak konaje, trpěli sobě to a&#160;pokojně každý každého při jeho smyslu nechával (čehož sem jinde potom nespatřil), avšak mne i&#160;puch jakýsi smrdutý tu zarážel i&#160;hrůza podjímala, takže sem ven pospíšil.</p>
			<p class="MLP_UROVEN4_NADPIS_11_-I-"><span class="CharOverride-2">Židé</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Vejdem tedy do jiného chrámu, bílého a&#160;čistotného, v&#160;němž žádných kromě živých obrazů nebylo; ale ti jednak hlavami klátíc tiše cos breptali, jednak se vstyčíc a&#160;uši zacpajíc huby dokořen zodvírali, hlas vlčímu vytí nenepodobný vydávajíce.</p>
			<p class="MLP_UROVEN4_NADPIS_11_-I-"><span class="CharOverride-2">Talmudi figmenta</span></p>
			<p class="MLP_text_bez1radku ParaOverride-1">Vtom sstupujíce se do hromady, nahlédali do jakýchsi knih; k&#160;nimž přistoupě i&#160;já, vidím divná malování. Ku příkladu peřenou a&#160;křídlatou zvěř, nepeřené a&#160;bez křídel ptactvo; hovada s&#160;lidskými a&#160;lidi s&#160;hovadími oudy; jedno tělo s&#160;mnoha hlavami a&#160;zase jednu hlavu s&#160;mnoha těly. Některá potvora měla místo ocasu hlavu a&#160;místo hlavy ocas; některá oči pod břichem a&#160;nohy na hřbetě. Některá očí, uší, úst, noh bez počtu, jiná nic toho; a&#160;vše to divně zpřestavované, ztočené, zpřehýbané, zkřivené a&#160;v&#160;veliké nerovnosti: jeden oud pídi, druhý sáhy zdýlí; jeden prstu, druhý sudu ztlouští. Summou, potvorně všecko, víc než se věřiti můž. Oni však pravili, že to historie sou a&#160;chválíce, jak to vše ušlechtilé jest, ukazovali starší mladším za tajemství. A&#160;já řekl: „Ale kdož by se nadál, aby lidé byli, kteříž sobě takové nechutné věci chutnati mohou. Nechme jich, jděme jinam.“ A&#160;vyjda, spatřím je mezi jinými také se procházeti; tak však, že všechněm omrzalí byli, a&#160;jen smích a&#160;hříčku z&#160;nich sobě strojili. Což mne, abych jimi pohrdl, připonuklo.</p>
			<p class="MLP_UROVEN4_NADPIS_11_-I-"><span class="CharOverride-2">Mahometani</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Takž vkročíme do jiného chrámu, kterýž okrouhlý byl a&#160;neméně onoho vnitř švárný, bez ozdob, kromě některých po stěnách liter a&#160;po podlaze koberců. Lidé pak v&#160;něm byli tiše a&#160;nábožně sobě počínající, bíle přistřeni a&#160;čistoty velice milovní; nebo se vždycky umývali a&#160;almužny dávali, takže mi se tvárností tou milost k&#160;nim dělati počala. A&#160;řekl sem: „Jaký pak oni těch věcí základ mají?“ Odpověděl mi Všezvěd: „Onino jej pod sukní schovaný nosí.“ I&#160;přistoupím a&#160;viděti žádám. Oni, že toho jiným kromě vykladačů viděti nesluší. Já předce viděti chci, dovolení od pana Osuda předstíraje.</p>
			<p class="MLP_UROVEN4_NADPIS_11_-I-"><span class="CharOverride-2">Summa Alkoránu</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> I&#160;dobyta jest a&#160;ukázána mi tabule, na níž stál strom kořenem zhůru do povětří se pnoucí, ratolestmi pak v&#160;zemi strmící; okolo kterýchž množství krtic rylo a&#160;jeden veliký krt vůkol chodě jiné svolával a&#160;v&#160;práci tu zavodil. I&#160;povídali mi, že na ratolestech toho stromu pod zemí všelijaké libé ovoce roste, kteréhož prý ti tiší a&#160;pracovití životčíškové dobývají. „A&#160;to jest,“ dí Všezvěd, „summa náboženství toho.“ I&#160;porozuměl sem, že základ jeho na větru domnění jest; cíl a&#160;ovoce jeho, pýskati se v&#160;zemi a&#160;troštovati se neviditedlnými, kdež nerostou, rozkošemi a&#160;slepě hledati, nevěda čeho.</p>
			<p class="MLP_UROVEN4_NADPIS_11_-I-"><span class="CharOverride-2">Mahometanství násilím stojí</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">5.</span> A&#160;odejda odtud dím vůdci svému: „Čím pak oni, že to jistý jest a&#160;pravý náboženství základ, dovodí?“ Odpověděl mi: „Poď a&#160;viz.“ I&#160;vejdeme za kostel na plac; a&#160;aj, tu bílí ti a&#160;umytí lidé, ohrňujíce lokty, jiskříce očima, hryzouce pysky a&#160;řvouce strašlivě běhají, koho potkají, šavlují a&#160;ve krvi lidské se máchají. Čehož já zlekaje se a&#160;zpátkem běže, řekl sem: „I&#160;což pak to oni dělají?“ Odpovědíno mi: „Disputují o&#160;náboženství a&#160;dovodí, že Alkorán pravá jest kniha.“</p>
			<p class="MLP_UROVEN4_NADPIS_11_-I-"><span class="CharOverride-2">Mezi Peršany a Turky o Alkorán roztržitost</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">6.</span> I&#160;vejdeme do kostela zase, a&#160;aj, tu mezi těmi, kteříž onu tabuli nosili, také hádka o&#160;toho, jakž sem srozuměl, nejpřednějšího krta. Jedni zajisté pravili, že sám on drobnější ty krtice spravuje; jiní, že má dva pomocníky. O&#160;kterouž věc tak se neukojitedlně táhali, že naposledy tak rovně tu s&#160;sebou jako vně s&#160;jinými železem a&#160;ohněm disputovali, až hrozno.</p>
		</div>
</body>
</html>