<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-23" xml:lang="cs-CZ">
		<div class="_idGenObjectStyleOverride-1">
			<p id="_idParaDest-21" class="MLP_uroven2_kapitola ParaOverride-1">KAPITOLA XIX.<br/>Poutník stav vrchností spatřuje</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Vrchností rozdílní stupňové</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Přišli sme tedy do jiné ulice, kdež po všech stranách plno vidím vyšších i&#160;nižších stolic, na nichž sedícím „pane rychtáři, pane purgmistře, pane úředníče, pane rejente, pane purkrabí, pane kanclíři, pane místodržící, páni soudcové, milostivý králi, kníže, pane“ etc. říkali. I&#160;dí mi tlumočník: „Nu, tu máš ty lidi, kteříž soudy a&#160;výpovědi v&#160;rozepřech konajíce, zlé trescíce, dobrých přichraňujíce, řád v&#160;světě zdržují.“ „Toť jest ovšem pěkná a&#160;mám za to nevyhnutedlná v&#160;lidském pokolení věc,“ řekl sem. „Odkud se pak takoví lidé berou?“ Odpověděl mi: „Někteří se k&#160;tomu rodí, jiní od nich aneb od obce vybráni bývají, ti, kteříž by za nejmoudřejší ze všech a&#160;nejzkušenější a&#160;spravedlnosti a&#160;práv nejpovědomější uznáni byli.“ „I&#160;to pěkně,“ dím já.</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">2.</span> Vtom mi se pohleděti udá a&#160;spatřím, an se někteří do stolic vkupují, jiní vprošují, jiní vpochlebují, jiní sami sázejí; a&#160;vida to, „Hle, hle, neřád!“ zkřikl sem. „I&#160;mlč, všetýčko,“ dí tlumočník, „zlým toho zaživeš, uslyší-li.“ „A&#160;proč nečekají,“ dím já, „až by zvoleni byli?“ Odpověděl: „Herež, oni sebe bezpochyby povědomi jsouc, s&#160;tu práci se býti znají; když je za ty jiní přijímají, co tobě do toho?“</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">3.</span> Já tedy umlknu, a&#160;přiopravě sobě brýlí, hledím pilně po nich a&#160;uzřím věc nenadálou, že jmenovitě řídko který z&#160;nich všecky oudy měl, každému téměř něčeho potřebného se nedostávalo. Někteří neměli uší, jimiž by stížnosti poddaných vyslýchati; jiní očí, jimiž by neřády před sebou znamenati; jiní nosu, kterýmž by šibalů proti právu úklady čenichati; jiní jazyku, kterýmž by za němé utištěné promlouvati; jiní rukou, kterýmiž by úsudky spravedlnosti vykonávati mohli; mnozí ani srdce neměli, aby, co spravedlnost káže, konati směli.</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">4.</span> Kteří pak všecko to měli, viděl sem je utrápené lidi býti; nebo na ně ustavičně nabíháno, ani pojísti, ani pospáti pokojně nemohli. Ježto ti druzí víc než odpolu zahálivý život vedli. I&#160;řekl sem: „Ale proč pak takovým těmto soudy a&#160;práva svěřují, kteří potřebných k&#160;tomu oudů nemají?“ Odpověděl tlumočník, že toho není, než že se mně tak zdá. Nebo prý: „Qui nescit simulare, nescit regnare.<span class="CharOverride-4"><span id="footnote-018-backlink"><a class="_idFootnoteLink _idGenColorInherit" href="../Text/labyrint_sveta_a_raj_srdce_026.xhtml#footnote-018">19</a></span></span> Kdo jiné zpravuje, musí často neviděti, neslyšeti, nerozuměti, byť i&#160;viděl, slyšel a&#160;rozuměl, čemuž ty, jakožto v&#160;věcech politických neprošlý, nerozumíš.“ „A&#160;vždyť já vidím na mou věru,“ řekl sem, „že při nich toho, což by býti mělo, není.“ „A&#160;já tobě radím,“ dí on, „mlč; slibujiť sic, nepřestaneš-li mudrování, octneš se, kde by nerad. Co nevíš, že soudce poříkati k&#160;hrdlu sahá?“ Takž sem umlkl a&#160;tiše se na všecko díval. Než nevidí mi se, co sem na které stolici obzvlášť spatřil, všecko vyčítati, dvojího toliko dotknu.</p>
			<p class="MLP_UROVEN4_NADPIS_11_-I-"><span class="CharOverride-2">Soudů obecních častá nespráva a křivdy</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">5.</span> Zastavil sem se nejpilněji při soudu senátorském, kdež sem jména panů soudců tato spatřil: <span class="MLP_znak_kurziva_11b">Atheus</span>, <span class="MLP_znak_kurziva_11b">Svárurád</span>, <span class="MLP_znak_kurziva_11b">Sluchosud</span>, <span class="MLP_znak_kurziva_11b">Stranobij</span>, <span class="MLP_znak_kurziva_11b">Osobolib</span>, <span class="MLP_znak_kurziva_11b">Zlatomíl</span>, <span class="MLP_znak_kurziva_11b">Darober</span>, <span class="MLP_znak_kurziva_11b">Nezkus</span>, <span class="MLP_znak_kurziva_11b">Malověd</span>, <span class="MLP_znak_kurziva_11b">Nedbal</span>, <span class="MLP_znak_kurziva_11b">Kvapil</span>, <span class="MLP_znak_kurziva_11b">Ledabyl</span>; všech pak president a&#160;nejvyšší sudí aneb prímas byl pan <span class="MLP_znak_kurziva_11b">Takchcimíť</span>. Z&#160;kterýchž jmén hned sem se, jací tu soudové bývají, dovtipovati začal: avšak příklad se v&#160;mé přítomnosti trefil. <span class="MLP_znak_kurziva_11b">Sprostnost</span> obžalována byla od <span class="MLP_znak_kurziva_11b">Soka</span>, že by některé dobré lidi zhaněla, lichevníkům lakomců, pijanům ožralců spílajecí a&#160;nevím co víc přemluvivši. Svědkové vedeni byli <span class="MLP_znak_kurziva_11b">Kleveta</span>, <span class="MLP_znak_kurziva_11b">Lež</span>, <span class="MLP_znak_kurziva_11b">Podhled</span>; prokurátorem ku právu byl <span class="MLP_znak_kurziva_11b">Pochleba</span> z&#160;jedné strany, z&#160;druhé <span class="MLP_znak_kurziva_11b">Darmotlach</span>, kteréhož však Sprostnost pravila se nepotřebovati; a&#160;tázána byvši, zná-li se k&#160;tomu, co na ní prožalováno, řekla: „Znám, milí páni soudcové,“ a&#160;přidala: „Teď stojím, jinak mluviti nemohu, Pán Bůh mi pomáhej!“ Tu soudcové shlukše se, sbírali hlasy. Atheus řekl: „Takť jest sic, jak to žensko praví; ale co ona to třápati má? Necháme-li ji tak, pokusí se i&#160;o&#160;nás třeba hubou tlouci; přimlouvám se, ať jest ztrestána.“ Svárurád řekl: „Ovšem. Nebo kdyby to jednomu prošlo, jiní by také chtěli, aby se jim promíjelo.“ Sluchosud řekl: „Já sic nevím vlastně, jak to bylo, než poněvadž sobě Sok tu věc tak vysoce vede, rozumím, žeť ho opravdu bolí, nechť jest ztrestána.“ Stranobij řekl: „Já sem již prvé věděl, že ta drchta všecko, co ví, vypleští, potřebí ji hubu zacpati.“ Osobolib dí: „Uražený jest můj dobrý přítel, mělať ho pro mne aspoň ušetřiti, a&#160;ne tak špincovati, hodná jest potrestání.“ Zlatomíl dí: „Však víte, jak se onen štědře ukázal, hoden jest zastání.“ Darober: „Tak jest, nevděční bychom byli, kdyby pře jeho zespod měla zůstati.“ Nezkus dí: „Já podobného příkladu nevím, co zasloužila, nechť trpí.“ Malověd: „Já tomu nerozumím; jak usoudíte, dávám své povolení.“ Ledabyl: „Jakkoli, já ke všemu přistupuji.“ Nedbal: „Pakli té pře odložiti chceme? Snad se to dále potom samo ukáže?“ Kvapil: „Nic, za chuti ať jest ortel!“ Pan sudí: „Ovšem, na koho se nám třeba ohlédati? Co právo chce míť, to musí jíť.“ A&#160;vyvstav, učinil výpověď: „Poněvadž ta štěbetná žena v&#160;tak neslušné věci se dává, že všelijak o&#160;lidi dobré se otírá, k&#160;zkrocení nevážného jejího jazyka a&#160;na příklad jiným, ať se ji 40&#160;políčků bez jednoho dá, ta se ji výpověď činí.“ Tu Sok s&#160;prokurátorem a&#160;svědky poklonivše se, z&#160;spravedlivého nálezu poděkování učinili; a&#160;Sprostnosti to též poručeno. Ale ona v&#160;pláč a&#160;spínání rukou se vydala. Protož, že práva neuctila, přiostřiti ji rozkázali a&#160;pochytíc k&#160;kázni vedli. Kterouž ji stalou křivdu já vida a&#160;zdržeti se nemoha, zkřikl sem hlasem: „Ach, jestližeť takoví všecko v&#160;světě soudové bývají, pomoziž mi, Bože všemohoucí, ať já ani soudcem nejsem, ani se s&#160;žádným nesoudím!“ „I&#160;mlč, ztřeštěnče!“ řekl, vlože mi na ústa pěst, tlumočník, „přisahámť, že se téhož, ne horšího-li něčeho domluvíš.“ A&#160;aj, Sok s&#160;Pochlebou svědky proti mně obváděti začnou; a&#160;já to znamenaje a&#160;lekna se, nevím, jak sem odtud, sotva ducha popadaje, vyletěl.</p>
			<p class="MLP_UROVEN4_NADPIS_11_-I-"><span class="CharOverride-2">Prokurátorů převrácenost</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">6.</span> Když pak sobě tu před tou soudnicí vydychuji a&#160;oči protírám, vidím mnohé s&#160;rozepří k&#160;soudu přicházeti, an každému ihned prokurátoři (Darmotlach, Pochleba, Křivoved, Právotah a&#160;jiní) vstříc běžíc, ku posloužení se ofěrovali, ne jakou kdo má při nejprv, než jaký vaček, nahlédajíce. Každý pak svůj zákon (čehož sem mezi teology nebyl spatřil) při sobě pilně nosil a&#160;do něho tytýž nahlédal. Na nichž na některých exemplářích nápis sem viděl: „Žravá hryzení zemská“; na některých zase: „Dravá šizení zemská“. Ale se již více na to hleděti nechtělo, šel sem vzdychaje odtud.</p>
			<p class="MLP_UROVEN4_NADPIS_11_-I-"><span class="CharOverride-2">Knížat plnomocné panování; a úředníků jejich lsti</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">7.</span> Všezvěd mi dí: „Ještě nejlepší zůstává. Poď, podíváš se na správu králů, knížat a&#160;jiných dědičně nad poddanými panujících, snadť se to zalíbí.“ I&#160;vejdeme opět kamsi, a&#160;aj, tu na tak vysokých a&#160;širokých stolicích seděli, že řídký k&#160;nim přistoupiti a&#160;dosáhnouti mohl, kromě po nástrojích. Měl zajisté každý dlouhé jakési místo uší z&#160;obou stran trouby, do nichž když kdo co mluviti chtěl, šeptati musil. Ale byly oklikovaté a&#160;děravé, mnoho slov, než se hlavy doneslo, mimo ven vybíhalo; a&#160;která došla, na větším díle změněná docházela. Což sem odtud znamenal, že se ne vždycky mluvícím odpověď dávala; někdo, i&#160;dosti tuze volaje, dovolati se do mozku nemohl; někdy se dávala odpověď, ale nic k&#160;věci. Podobně místo očí a&#160;jazyku trouby byly, skrze něž se často jinak, než věc byla, vidělo, a&#160;jinak, než sám třeba pán mínil, odpovídalo. Čemuž srozuměv, řekl sem: „Ale proč pak těch trub neodloží a&#160;jako jiní lidé prostě vlastníma očima, ušima, jazykem nehledí, neposlouchají, neodpovídají?“ „Pro vzácnost osoby a&#160;důstojnost místa,“ dí mi tlumočník, „takové okolování býti musí. Či se tobě to sedláci zdají, aby se jim každý o&#160;oči, uši, jazyk otírati měl?“</p>
			<p class="MLP_UROVEN4_NADPIS_11_-I-"><span class="CharOverride-2">Rady museti míti jaké nepohodlí</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">8.</span> Vtom vidím některé vůkol trůnu obcházeti, z&#160;nichž jedni pánu do uší vedle těch trub cos dmýchají; jiní na oči jednak té, jednak oné barvy brýle sázejí; jiní pod nos cosi kouří; jiní ruce skládají a&#160;překládají; jiní nohy spínají a&#160;zase popouštějí; někteří pod ním stolici opravují a&#160;hlobí, a&#160;tak dále. To vida já, ptám se: „Kdo sou to a&#160;co dělají?“ Odpoví mi tlumočník: „Jsou tajné rady, krále a&#160;veliké pány informující.“ „Jáť bych jim toho nevytrpěl,“ řekl sem, „kdybych na tom místě byl, nýbrž bych sobě svými oudy a&#160;činy volen býti chtěl.“ „Nemusí jediný člověk,“ dí on, „na sobě zakládati ani se toho jemu dopouštěti má.“ „Tedyť sou,“ dím já zase, „velicí tito páni nad sedláky bídnější, tak svázaní jsouce, aby se ani hnouti, leč po vůli jiných, nemohli.“ „Ale sou sebou tak,“ dí on, „jistší. Pohleď na tyto!“</p>
			<p class="MLP_UROVEN4_NADPIS_11_-I-"><span class="CharOverride-2">A bez nich ještě hůřeji</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">9.</span> I&#160;obhlédnu se, a&#160;aj, někteří na těch stolicích nedali se mustrovati, rozhánějíce ty informovatele od sebe pryč, což k&#160;mému vinši bylo. Než hned sem tu jiné nepohodlí uhlédal. Místo zajisté těch kolikasi odehnaných mnoho jiných přicházelo, kteříž jemu do uší, do nosu, do úst dmýchati, oči rozličně zakrývati a&#160;odkrývati, ruce pak a&#160;nohy sem a&#160;tam roztahovati se pokoušeli; každý jmenovitě, kdo přišel, nač sobě upřel, na to ho navésti a&#160;natáhnouti chtěl, až některý ten nebohý pán nevěděl, co činiti, komu povoliti, neb komu se brániti a&#160;jak všechněm odolávati má. I&#160;řekl sem: „Již vidím, že lépe jest některým vybraným se svěřiti, než tak všechněm na rvačku býti. A&#160;co se to pak vždy nějak jinak zaopatřiti nemůž?“ řekl sem. „Jakž by se opatřilo?“ dí on. „Povolání to s&#160;sebou to nese, ode všech stížnosti, žaloby, prosby, volání, důvody a&#160;odvody přijímati a&#160;všechněm za spravedlivé činiti. Leč by tak, jako tito jsou.“</p>
			<p class="MLP_UROVEN4_NADPIS_11_-I-"><span class="CharOverride-2">Lhostejní páni</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">10.</span> I&#160;ukáže mi jich koliks, kteříž žádnému k&#160;sobě nablíž nedali, kromě kteří pohodlí obmýšleli a&#160;strojili. U&#160;těch sem viděl lidi vůkol obskakující, pohlazující, polštáře podkládající, zrcadla před oči stavějící, fochrováním větříček dělající, peří a&#160;smetí sbírající, sukni a&#160;třevíce líbající, vše po předu; někteří i&#160;vyhozenou od pána slinu a&#160;ozher lízali, že sladké, chválíce. Ale to mi se opět nic nelíbilo, zvláště že sem viděl, jak se každému téměř takovému stolice jaksi zviklala a&#160;s&#160;ním, než se nadál, se zvrátila, když oněch věrnějších podpůrců nebylo.</p>
			<p class="MLP_UROVEN4_NADPIS_11_-I-"><span class="CharOverride-2">Poutníkova nebezpečná příhoda</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">11.</span> Stalo se v&#160;mé přítomnosti, zvíklala se také jednomu i&#160;rozsmekla; i&#160;vypadl na zemi. A&#160;aj, udělal se hluk lidu, za nimž já se ohlédaje spatřím, an sobě jiného vedou a&#160;sázejí, výskajíce, že tu jinak bude, než bývalo, a&#160;obskakujíce, hlobí pod ním a&#160;tvrdí, kdo můž. I&#160;maje já za to, že obecnému dobrému napomáhati sluší (nebo tak pravili), také přistoupě klín či dva přistrčím; což mi někteří chválili, jiní škaredě hleděli. Vtom onen s&#160;svými sebera se a&#160;s&#160;kyjem mezi nás vpadna, pere do houfu, až se všecko to rozprchá a&#160;některým krky spadají. Já strachem zděšený byv, ani se upamatovati nemohu, až Všezvěd můj, slyše, že se „Kdo víc sázeti a&#160;tvrditi pomáhal?“ ptají, mnou trhne, abych prchal také. Mámil, že netřeba. Načež já rozmýšleje se, kterého poslechnouti, toť zavadím o&#160;šermující okolo mne kyj, zlupě se teprv běžím v&#160;kout. A&#160;tak sem porozuměl, že i&#160;na těch stolicích seděti i&#160;okolo nich bývati i&#160;jich se dotýkati tím i&#160;jiným způsobem nebezpečno. Protož sem tím raději odtud šel, s&#160;pomyšlenou toho maje, abych se tam kdy víc vraceti měl. Jakož sem i&#160;řekl vůdcům svým: „Nech se, kdo chce, těch hor dotýká, ne já.“</p>
			<p class="MLP_UROVEN4_NADPIS_11_-I-"><span class="CharOverride-2">Lidská všudy nespráva</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">12.</span> Zvláště, poněvadž sem i&#160;to vyšetřil, že ač světa správcové jmenováni býti chtěli všickni ti, nesprávy však všudy plno bylo. Nebo buď že poddané sám pán neb po trubách k&#160;sobě pouštěl, sám neb s&#160;nadmychováním jiných výpovědi činil: tak mnoho sem křivd jako práva viděl, tak mnoho vzdychání a&#160;úpění jako veselosti slyšel a&#160;že se spravedlnost s&#160;bezprávím a&#160;moc s&#160;soudem mísí; rathauzové, soudnice, kanceláře tak nepravosti, jak spravedlnosti verštatové že jsou, a&#160;kteří se obhájcové v&#160;světě řádů titulují, že tak mnoho neřádu jak řádu (a často víc) bývají, patrně sem vyrozuměl. A&#160;podivě se, jak ten stav mnoho marnosti a&#160;blyštící se bídy v&#160;sobě kryje, požehnal sem jich tu a&#160;šel odtud.</p>
			<hr class="HorizontalRule-1"/>
			<div class="_idFootnotes">
				<div id="footnote-018" class="_idFootnote">
					<p class="MLP_pozn_pod_carou ParaOverride-7"><a class="_idFootnoteAnchor _idGenColorInherit" href="../Text/labyrint_sveta_a_raj_srdce_026.xhtml#footnote-018-backlink">19</a>  Kdo se neumí přetvařovat, neumí vládnout. <span class="MLP_znak_kurziva_9b CharOverride-5">Pozn. red.</span></p>
				</div>
			</div>
		</div>
</body>
</html>