<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-24" xml:lang="cs-CZ">
		<div class="_idGenObjectStyleOverride-1">
			<p id="_idParaDest-22" class="MLP_uroven2_kapitola ParaOverride-1">KAPITOLA XX.<br/>Stav soldátský</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Ukrutnost lidská</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Takž vejdeme do poslední ulice, kdež hned v&#160;prvním placu ne málo lidí stojí červeně přioděných. K&#160;nimž přistoupě slyším, že se smlouvají, jak by se Smrti křídla dáti mohla, aby tak z&#160;daleka jako z&#160;blízka v&#160;okamžení mohla pronikati. Item, jak by se, co po mnohá léta staveno, za hodinu rozmetati mohlo. I&#160;uleknu se řečí těch; nebo až posavad, co sem kde z&#160;lidských činů viděl, o&#160;vzdělávání a&#160;rozšiřování lidí a&#160;pohodlí lidského života toliko bývaly řeči a&#160;práce; tito pak o&#160;zhoubu životů a&#160;pohodlí lidských se radili. Odpověděl tlumočník: „I&#160;těchto usilování totéž jest, ale jinakší drobet cestou, skrze odklizení jmenovitě toho, což ku překážce jest. Potom tomu vyrozumíš.“</p>
			<p class="MLP_UROVEN4_NADPIS_11_-I-"><span class="CharOverride-2">Verbuňky</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Vtom přistoupíme k&#160;bráně, kdež místo vrátných jakési s&#160;bubny státi spatřím, každého vejíti chtícího se tážící, má-li tobolu. Když ukázal a&#160;odevřel, nasypali mu peněz a&#160;řekli: „Kůže ta zaplacená buď,“ a&#160;pustíc jej do jakéhos sklepu, vyváděli zase odtud železem a&#160;ohněm obloženého a&#160;kázali dále do placu jíti.</p>
			<p class="MLP_UROVEN4_NADPIS_11_-I-"><span class="CharOverride-2">Zeughauß aneb zbrojnice</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Ale já, co v&#160;tom sklepě jest, spatřiti jsa žádostiv, také tam nejprv vstoupím; a&#160;aj, tu po všech stranách, až konce viděti nebylo, tolikéž po zemi, hromady jako největší hranice, že by na množství tisíce vozích neodvozil, všelijakých ukrutných k&#160;bodení, sekání, řezání, píchání, roubání, štípání, tínání, trhání, pálení, summou k&#160;odjímání života nástrojů od železa, olova, dříví a&#160;kamení, až mne hrůza podjímala, a&#160;řekl sem: „Na kterýž toto divoký tvor takové přípravy?“ „Na lidi,“ odpověděl mi tlumočník. „Na lidi?“ dím já, „ach, jáť sem myslil, že na nějakou vzteklou zvěř a&#160;divoké lité šelmy. Ale pro Boha, jakáž to ukrutnost, jestliže lidé na lidi takové tyto hrozné věci vymýšlejí!“ „Cos tak choulostivý?“ dí on a&#160;směje se.</p>
			<p class="MLP_UROVEN4_NADPIS_11_-I-"><span class="CharOverride-2">Život soldátský prostopášný</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> Vyjdouce odtud, jdeme hlouběji tam a&#160;až na rynk, kdež aj, lidí těch železem přioděných, rohy a&#160;pazoury majících a&#160;houfně jedněch k&#160;druhým zpřipínaných stáda vidím, ležících u&#160;jakýchs koryt a&#160;džberů, do nichž se jim jísti a&#160;píti sypalo a&#160;lilo, a&#160;oni jeden přes druhého chlemtali a&#160;slopali. I&#160;řekl sem: „Co se pak tu vepřové na jatku krmí? Vidím sic lidskou tvárnost než sviňské činy.“ „To jest pohodlí toho stavu,“ dí tlumočník. Oni vtom od koryt vstanouc, dají se v&#160;rejry a&#160;skoky, křepčení a&#160;výskání. A&#160;tlumočník: „Hle, vidíš-li rozkoše života tohoto? Oč se ti starají? Není-liž tu býti veselo?“ „Počkám, co dál bude,“ řekl sem. Oni mezitím dají se v&#160;honění a&#160;šacování jiného stavu lidí, koho napadnou. Za tím rozválejíc se páchají sodomství a&#160;hanebnost beze všeho studu a&#160;bázně Boží, až sem se pýřil a&#160;řekl: „Ej, tohoť by se jim trpěti nemělo.“ „Trpěti se musí,“ dí tlumočník. „Nebo ten stav všeliké svobodě chce.“ Oni pak usadíc se chlemtali zase; a&#160;naperouc a&#160;nalejíc se do němoty, pak se pokáceli a&#160;chrápali. Potom je vyvedli na plac, kdež na ně déšť, sníh, kroupy, mráz, slota, žízeň, hlad a&#160;všeliké neřesti pršely, že se nejeden třásl, drkotal, chřadl, scepenal všem psům, krkavcům na pokrm; jiní však nedbali nic, hýřili předce.</p>
			<p class="MLP_UROVEN4_NADPIS_11_-I-"><span class="CharOverride-2">Vypsání bitvy</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">5.</span> Vtom se cos na buben udeří, a&#160;zavzní trouba, a&#160;udělá se hřmot a&#160;křik! A&#160;aj, vztyčíc se každý a&#160;zchápajíc řezáky, tesáky, bodáky a&#160;co kdo měl, strkají to beze vší lítosti do sebe vespolek, až krev stříká, sekají a&#160;flekají na sebe hůř než nejlítější šelmy. Tu se hřmot na všecky strany rozmáhá, tu slyšeti dusot koní, chřest pancířů, břiňkot mečů, rochání střelby, fičení okolo uší létajících střel a&#160;kulí, zvuk trub, třeskot bubnů, křik ponoukajících k&#160;boji, křik vítězících, křik zraněných a&#160;umírajících. Tu viděti olověné hrozné krupobití; tu ohnivé strašlivé blýskání a&#160;hřímání slyšeti; tu jednak tomu, jednak onomu ruka, hlava, noha preč létá; tu jeden přes druhého se kácí a&#160;všecko ve krvi splývá. „Ach, všemohoucí Bože, což se toto děje?“ řekl sem, „zahynouti-liž má ten svět?“</p>
			<p class="MLP_text ParaOverride-1">A&#160;sotva se upamatovav, z&#160;toho placu, nic nevím jak a&#160;kam, sem vypadl, a&#160;trošičku sobě vydchna, avšak se všecken třesa, průvodčím svým řekl: „Kamž ste mne ale uvedli?“ Odpověděl tlumočník: „Rozmazanějšíhož tebe! To jest býti člověkem, smíti dotříti.“ „I&#160;což sobě pak udělali?“ řekl sem. Odpověděl: „Páni se pohodli, pak se ta věc porovnati musila.“ „A&#160;což se to oni rovnají?“ dím já. Odpověděl: „Ovšem. Nebo kdo by veliké pány, krále a&#160;království, kteříž nad sebou soudce nemají, rovnal? Sami to mezi sebou mečem rozhodnouti musejí. Kdo lépe druhému železem zašermuje a&#160;ohněm zakouří, ten svou postaví na vrchu.“ „Ó&#160;barbarství! ó&#160;hovadství!“ dím já, „nebylo-liž by jiných k&#160;míření se cest? Divokým šelmám, ne lidem tak se mířiti sluší.“</p>
			<p class="MLP_UROVEN4_NADPIS_11_-I-"><span class="CharOverride-2">Pozůstalí po bitvě</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">6.</span> Vtom uzřím, an teď z&#160;bojoviště nejedny s&#160;odštípenýma rukama, nohama, hlavou, nosem, s&#160;zvrtaným tělem, střapenou kůží, vše krví zohavené vedou a&#160;nesou. Na něž když lítostí sotva hleděti mohu, tlumočník mi dí: „Všecko se to zhojí, soldát musí otrlý býti.“ „A&#160;co pak,“ dím já, „kteří tam krků nechali?“ Odpověděl: „Již ta kůže zaplacená byla.“ „Jak to?“ dím já. „A&#160;cos neviděl, jakého se jim prvé pohodlí přálo?“ „A&#160;jakého také nepohodlí,“ řekl sem, „pojměti museli? Mezitím byť pak pouhé rozkoše předešly, bídnáť jest to věc člověku, proto se krmiti dáti, aby hned na jatku musil. Ošklivýť jest ten stav, co ho koli, nechci, nechci ho, poďme odtud!“</p>
		</div>
</body>
</html>