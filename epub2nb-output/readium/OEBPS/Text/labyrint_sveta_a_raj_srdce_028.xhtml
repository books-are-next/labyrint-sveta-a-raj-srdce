<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-25</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-25" xml:lang="cs-CZ">
		<div class="_idGenObjectStyleOverride-1">
			<p id="_idParaDest-23" class="MLP_uroven2_kapitola ParaOverride-1">KAPITOLA XXI.<br/>Stav rytířský</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Šlechetství a erby zač se dávají</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> „Podívej se aspoň,“ dí tlumočník, „jaká počestnost, kdo se tu hrdinsky chová a&#160;skrze meče, oštípy, šípy a&#160;koule probije.“ Takž mne vedou na jakýs palác, kdež uzřím sedícího pod majestátem a&#160;některých, ježto sobě zmužileji počínali, před sebe povolávajícího. I&#160;přicházeli mnozí, nesouce s&#160;sebou leby, hnáty, žebra, pěsti, měšce a&#160;váčky nepřátelům zodtínané a&#160;zodjímané, což jim chváleno bylo. A&#160;ten pod majestátem dával jim za to cosi malovaného a&#160;zvláštní jakési před jinými svobody, což oni na žerď nastrčíce, tak na odivu všechněm nosili.</p>
			<p class="MLP_UROVEN4_NADPIS_11_-I-"><span class="CharOverride-2">Jiných také se do toho stavu tření</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> To vidouce jiní, nejen z&#160;bojovníků, jako před časy, ale nejedni i&#160;z&#160;řemesel a&#160;od knih, také přistupovali. A&#160;nemajíc jako onino šrámů aneb nepřátelům zodjímaných nábytků, kteréž by ukazovali, vytahovali a&#160;předstírali své vlastní měšce aneb štrychy, kterých nadělali v&#160;knihách. I&#160;dávala se jim také taková jako oněm, a&#160;obyčejně nádhernější znamení, a&#160;pouštíni byli na vyšší síň.</p>
			<p class="MLP_UROVEN4_NADPIS_11_-I-"><span class="CharOverride-2">Ozdoby rytířů</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Za nimiž já vejda, spatřím jich hromady se procházeti s&#160;podpéřenými hlavami, zaostřenými patami a&#160;přiocelenými boky. I&#160;nesměl sem blízko přistoupiti, a&#160;udělal sem dobře. Nebo sem hned uhlédal, jak se jiným mezi ně se pletoucím ne všechněm švarně vedlo. Někteří zajisté příliš se jim blízko k&#160;boku plichtíce, někteří dosti v&#160;stranu nevyhýbajíce, někteří dosti nízce kolen neohybujíce, někteří titulů dosti pořádně vyřikovati neumějíce, s&#160;pěstmi se potkávali. Čehož i&#160;já se boje, prosil sem, abychom odtud šli. Ale Všezvěd řekl: „Podívej se ještě lép, jen opatrně.“</p>
			<p class="MLP_UROVEN4_NADPIS_11_-I-"><span class="CharOverride-2">Rytířské činy</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> Hledím tedy sobě zdaleka, jací by činové jejich byli; a&#160;spatřím, že práce jejich (podle svobod stavu toho, jakž pravili) jest šlapati dlážku, převěšovati dvě nohy přes koně, honiti chrty, zajíce a&#160;vlky, zavoditi sedláky do robot, sázeti je do věží a&#160;pouštěti zase, užívati dlouhých, rozličnými misami vysazovaných tabulí a&#160;pod nimi co nejdél nohy držívati, uměti šoustati nohama a&#160;líbati prsty, přebírati řemeslně vrhcáby a&#160;kostky, tlampati bez studu o&#160;věcech slzkých a&#160;plzkých, a&#160;těm podobné. Měli pak to svobodami stvrzené, jakž pravili, aby cokoli činí, šlechtictvím sloulo, a&#160;žádný k&#160;nim, kromě poctivý člověk, aby se nemísil. Někteří sobě vespolek štíty měřili, jedni s&#160;druhými rovnajíc; a&#160;čím který vetšejší a&#160;zašlejší byl, tím byl víc vážen: kdo nový nosil, za tím jiní hlavami mrdali. Více sem tu i&#160;jiného ledcos uhlédal, což se mi divné a&#160;nemotorné zdálo; ale všeho praviti nesmím. Toto jen povím, že nadívaje se já dosti na ty marnosti jejich, znovu sem průvodčí svých, abychom šli, prosil a&#160;obdržel.</p>
			<p class="MLP_UROVEN4_NADPIS_11_-I-"><span class="CharOverride-2">Cesta k&#160;hradu Fortuny</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">5.</span> Když jdeme, dí mi tlumočník: „Nu, jižs prohlédl práce a&#160;kvaltování lidská, a&#160;nezlíbiloť se nic; protože se snad domníváš, že mimo práci lidé ti nic nemají. Ale věz, že všecky ty práce k&#160;odpočinutí jsou cesta, k&#160;němuž naposledy všickni, kdo sebe v&#160;prácech nelitovali, přicházejí; že totiž, když statku a&#160;zboží aneb slávy a&#160;poctivosti aneb pohodlí a&#160;rozkoší dosáhnou, mysl jejich dosti se v&#160;čem kochati má. Protož již tě ale k&#160;hradu Potěšení povedeme, aby se, jaký cíl jest prací lidských, podíval.“ Čemuž sem se zradoval, tam sobě jisté mysli odpočinutí a&#160;potěchu slibuje.</p>
		</div>
</body>
</html>