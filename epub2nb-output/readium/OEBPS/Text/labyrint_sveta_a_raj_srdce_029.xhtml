<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-26" xml:lang="cs-CZ">
		<div class="_idGenObjectStyleOverride-1">
			<p id="_idParaDest-24" class="MLP_uroven2_kapitola ParaOverride-1">KAPITOLA XXII.<br/>Poutník mezi novináře trefil</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Novináři ledačemu se diví</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Když nadcházíme k&#160;bráně, spatřím po levé straně na rynku hromadu lidí a&#160;Všudybud dí: „Ej, těchtoť míjeti nemusíme.“ „Což tu mají?“ řekl sem. On: „Poď a&#160;viz!“ I&#160;přijdeme mezi ně, a&#160;aj, oni po dvou, po třech stojíce, točí jeden proti druhému prstem, kroutí hlavou, pleská rukama, drbe se za uši, naposledy jedni výskají, druzí pláčí. „I&#160;co se pak to tu zpravuje?“ dím já, „komedii-li tito jakou strojí?“ „Ba nemějž ty toho za hru,“ dí tlumočník. „Opravdovéť oni věci mají, jichž jim divno, směšno, hněvno, jak která.“ „Vždyť bych já rád věděl,“ řekl sem, „co to jest, čemuž se diví, čemu smějí, nač hněvají.“ Vtom pohlédna spatřím, ani se s&#160;píšťalkami jakýmis pěstují, a&#160;jeden druhému přichýle se do ucha píská; kterýž pískot byl-li libý, plesali; pakli skřípavý nějaký, troudili se.</p>
			<p class="MLP_UROVEN4_NADPIS_11_-I-"><span class="CharOverride-2">Píšťaly nejednostejného zvuku</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Avšak toto mi bylo divné, že jedné a&#160;též píšťalky zvuk jedněm se tak hrubě líbil, že se skákání zdržeti nemohli; druhým tak se mrzutý zdál, že uši zacpávali a&#160;v&#160;stranu běželi; aneb poslouchali a&#160;rozkvílíc se usedavě plakali. I&#160;řekl sem: „Totoť jest potvorného cosi, jak to jedna a&#160;táž píšťala jedněm tak sladce, druhým tak trpce zní.“ Tlumočník dí: „Rozdílnost ne zvuku, než sluchu to působí. Nebo jakož pacientům jedno a&#160;též lékařství nejednostejně operuje, jak čí nemoc; tak tato, jaká jest čí vnitř passio aneb k&#160;věci náklonnost, takový zevnitř o&#160;ní zvuk, sladký neb hořký.“</p>
			<p class="MLP_UROVEN4_NADPIS_11_-I-"><span class="CharOverride-2">Kulhavý posel</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> „A&#160;kde se pak ty píšťaly berou?“ „Přinášejí je odevšad,“ dí on. „Co nevidíš prodavačů?“ Takž pohledím, a&#160;aj, tu chodí a&#160;jezdí naschvál k&#160;tomu nařízení, píšťalky ty roznášející. Z&#160;nichž mnozí na prudkých koních jezdili, a&#160;od těch kupovali mnozí; jiní chodili pěšky, někteří se i&#160;na berlách kulhajíce; a&#160;od těch rozumní kupovali raději, pravíce, že bývají jistší.</p>
			<p class="MLP_UROVEN4_NADPIS_11_-I-"><span class="CharOverride-2">Libost novin</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> Nejen pak sem se díval na ně, ale i&#160;poslouchal sám, tu i&#160;tam se zastavě; a&#160;poznal sem, že to opravdu jakási libost tak rozdílné odevšad přicházející hlasy slyšeti. Toto mi se nelíbilo, že někteří nemírně sobě v&#160;tom počínali, všecky píšťaly, co jich dostati mohli, skupujíce; an popískajíc sobě drobet, každou zase preč vrhli. Byli tu z&#160;rozdílných stavů, kteříž řídko doma sedíc vždycky tu na rynku číhali, kde co písklo, ucha nastavujíce.</p>
			<p class="MLP_UROVEN4_NADPIS_11_-I-"><span class="CharOverride-2">Marnost novinářství</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">5.</span> Ovšem pak nelíbilo mi se, když sem marnost věci té poznal. Nebo častokrát smutný se hlahol rozcházel, že se kormoutili všickni. Po chvíli však zavzněl jiný, a&#160;byl z&#160;strachu smích. Opět některé píšťaly zvuk tak libě zněl, že všickni výskali a&#160;plesali, a&#160;hned se proměniv aneb utišil aneb v&#160;smutné skřípání obrátil; takže kdo se jimi zpravovali, ledakdy se ledačemus daremně těšili, ledačehos děsili, an to v&#160;dým bylo. Bylo se tedy čemu zasmáti, že lidé každého větru zavanutí šáliti se dají. Protož sem ty chválil, kteří, šibřiňků těch nedbajíce, prací svých hleděli.</p>
			<p class="MLP_UROVEN4_NADPIS_11_-I-"><span class="CharOverride-2">Nepohodlí bez nich i z&#160;nich</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">6.</span> Ale opět sem nepohodlí spatřil, že, když kdo na to, co se okolo píská, pozoru nedal, od ledakuds mu leccos na krk připadlo. Naposledy však i&#160;to sem tu viděl, že s&#160;těmi píšťalami zacházeti ne všelijak bezpečno bylo. Nebo poněvadž hlaholové ti rozdílným uším rozdílní byli, různice i&#160;rvačky nejednou odtud povstávaly; jakž sem se i&#160;sám s&#160;příhodou potkal. Dopadna já jedné bystře znějící píšťalky, podal sem příteli svému, ale jiní přejmouc ji, o&#160;zem dali a&#160;pošlapali, na mne se, že takové věci roztrušuji, potrhujíc. Takže vida je vztekle rozpálené, prchati sem musel. Že pak vůdcové moji vždy mne hradem Fortuny těšili, šli sme k&#160;němu.</p>
		</div>
</body>
</html>