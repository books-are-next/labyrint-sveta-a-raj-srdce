<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-29</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-29" xml:lang="cs-CZ">
		<div class="_idGenObjectStyleOverride-1">
			<p id="_idParaDest-27" class="MLP_uroven2_kapitola ParaOverride-1">KAPITOLA XXV. <br/>Způsob rozkošných světa</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Rozmazaní rozkošníci</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Všezvěd dí: „Poďmež tedy zhůru, tam jinakší věci uhlédáš, slibujiť, samy rozkoše.“ I&#160;vejdeme po schodech do první síně; a&#160;aj, tu loží měkkými peřinami postlaných, visutých a&#160;kolíbavých několik řadů, po nichž se někteří váleli, služebníků s&#160;oháňkami, fochry a&#160;jinými nástroji k&#160;všelijaké službě hotových plno vůkol sebe majíce. Vstával-li který, ruce se hned ze všech stran podkládaly; oblékal-li se, ne jiná než hedvábná měkká roucha se podávala. Bylo-li kam přejíti potřebí, na stolicích polštáří postlaných přenášeli. „Nu, tu, hle, máš pohodlí, jehožs hledal,“ dí tlumočník. „Co nad to žádati můžeš? Tak mnoho všeho dobrého míti, aby se o&#160;nic nestaral, ničeho nedotýkal, co duše ráčí, všeho hojnost měl, a&#160;ani zlému větru na sebe vanouti nedal, není-li to blahoslavená věc?“ Odpověděl sem: „Ovšem žeť tu hned veseleji než v&#160;dolních těch mučírnách, ne všecko mi se však i&#160;tu podobá.“ „Co opět?“ řekl on. A&#160;já: „Že ty lenochy s&#160;vypuklýma očima, odutou hlavou, oteklým břichem, nedotklivými oudy jako bolavým vředem vidím; zavadí-li kde, neb se kdo oň otře, neb na něj odporný vítr zavane, hned mu zle. Stojatá voda hnije a&#160;smradí se, slýchával sem; tuto pak toho příklady vidím. Také tito života nic neužívají, poněvadž ho přespějí a&#160;přezahálejí. Nic to pro mne není.“ „Divnýs ty filozof,“ dí tlumočník.</p>
			<p class="MLP_UROVEN4_NADPIS_11_-I-"><span class="CharOverride-2">Hry a divadla</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> A&#160;vedou mne na druhou síň, kdež já očím a&#160;uším plno vnady spatřím: zahrady rozkošné, rybníky a&#160;obory, zvěř, ptactvo, ryby, muziku všelijakou libou a&#160;tovaryšstva veselého houfy, ani sobě skáčí, honí se, tancují, štvou, fechtují, hry provodí a&#160;nevím, co víc netropí. „Toto není stojatá voda,“ dí tlumočník. „To pravda,“ dím já, „ale nech mne, ať sobě na to pohledím.“ Podívaje se pak, řekl sem: „Vidím, že se žádný těch kratochvílí nenají a&#160;nenapije, nýbrž unavě se každý běží v&#160;stranu, jiným zase něčím vyražení hledaje. Malá mi se to zdá rozkoš.“ „Hledáš-li tedy v&#160;jídle a&#160;pití rozkoše,“ dí on, „poďme sem!“</p>
			<p class="MLP_UROVEN4_NADPIS_11_-I-"><span class="CharOverride-2">Hodovníci</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Takž vkročíme na třetí síň; kdež, aj, spatřím plné stoly a&#160;tabule hodujících, ani před sebou všeho hojnost mají a&#160;veseli sou. Tu přistoupě spatřím, jak někteří pořád do sebe mecí a&#160;lejí, až jim břicha nestačovalo, popasovati museli; někteří, až se jim vrchem i&#160;spodkem přelévalo. Jiní lahůdky jen vybírali, pomlaskávajíce sobě a&#160;krku tak dlouhého, jak řeřábi mají (aby chutnost dlouho cítiti mohli), sobě vinšujíce. Někteří se chlubili, že od desíti neb dvacíti let slunce vycházeti a&#160;zapadati neviděli, protože, když zapadalo, nikdá střízví, když vycházelo, nikdá vystřízvělí nebyli. Neseděli pak tu zasmušile, než muzika všelijaká musila zníti, k&#160;níž každý také připojoval hlas svůj, takže tu všelikého ptactva a&#160;zvířat zpěvové slyšáni byli: jeden vyl, druhý řval, třetí kvákal, čtvrtý štěkal, pátý hvízdal, šestý šveholil, sedmý lkal etc. s&#160;divnými přitom posuňky.</p>
			<p class="MLP_UROVEN4_NADPIS_11_-I-"><span class="CharOverride-2">Poutník mezi hodovníky jaké měl hody</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> A&#160;tu se mne tlumočník ptal, jak mi se ta harmonia líbí? „Kusa nic,“ řekl sem. Kterýž řekl: „I&#160;cožť se pak líbiti bude? Stonek-liž si pak, že tě ani tato veselost rozvrzati nemůž?“ Vtom mne někteří z&#160;nich před stolem uhlédají a&#160;jeden mi připíjeti; druhý, abych přisedl, očima blikaje, návěští dávati; třetí, kdo sem a&#160;co tu chci, examinovati začne; čtvrtý se na mne udeří, proč „Rač Bůh žehnať“ neříkám? Načež já rozhorle se dím: „A&#160;což aby Bůh takovým sviňským hodům také žehnal?“ To než já dobře dopovím, aj, toť talířů, mis, koflíků a&#160;sklenic krupobití na mne, že sem se sotva uhýbati a&#160;schytě se preč vypadnouti stačil. Ač ještěť mně střízvému snáz utíkati, než jim ožralým mne trefovati přišlo. A&#160;tlumočník mi: „Hle, nepravil-liť sem dávno: Měj jazyk za zuby a&#160;nemudruj; hleď se zpravovati lidmi, a&#160;ne aby jiní tvé kotrby šetřiti musili.“</p>
			<p class="MLP_UROVEN4_NADPIS_11_-I-"><span class="CharOverride-2">Zase tam šel</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">5.</span> Všudybud pak zasmáv se a&#160;za ruku mne ujma: „Poďme tam ještě jednou,“ řekl; a&#160;já nechtěl. On: „Ještě se tam nač dívati máš a&#160;mohls, kdyby byl mlčel. Poď, jen sobě opatrně počínej, zdaleka třeba stoje.“ I&#160;dám sobě říci a&#160;vejdu zase. A&#160;co zapírati? I&#160;navésti sem se dal, že sem přisedl, připíjeti sobě dal, splňoval sem, a&#160;chtěje vždy nakonec, jaká pak v&#160;tom veselost jest, vyzkusiti, začal sem i&#160;přizpěvovati, přivyskovati a&#160;přivyskakovati sobě; summou, co jiní dělali, dělati. Ale to vše nesměle jaksi, protože mi se naprosto, že mi to nesluší, zdálo. Jakož pak někteří vidouce, že v&#160;to trefiti nemohu, smáli mi se; jiní, že nesplňuji, bouřili se. Mne mezitím cosi pod kabátem hrýzti, cosi pod čepicí loupati, cosi mi se z&#160;hrdla vydírati, nohy potáceti, jazyk drkotati, hlava kolem choditi, a&#160;já teprv na sebe i&#160;na své vůdce hněvati se začnu, zjevně již volaje, že to hovadství jest a&#160;ne lidství; zvláště když sem na jiných těch rozkošníčků rozkoše trochu ještě lépe se podíval.</p>
			<p class="MLP_UROVEN4_NADPIS_11_-I-"><span class="CharOverride-2">Bídný způsob rozkošníčků</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">6.</span> Tu zajisté některé sem naříkati slyšel, že jim jídlo a&#160;pití ani šmakovati, ani do hrdla jíti nechce, kterýchž jiní litovali. A&#160;aby jim spomoženo bylo, museli kupci sem tam po světě, co by se k&#160;chuti najíti mohlo, vyhledávajíce běhati; museli kuchaři všelijakých mustrů svých, jak by lahůdkám zvláštní vůni, barvu, chuť dadouc, do žaludka vlouditi mohli, ohledávati; museli lékaři, aby jedno druhému ustupovalo, zvrchu i&#160;zespod po trychtýřích nalévati. Takže s&#160;velikou prací a&#160;nákladem, co do sebe vecpati a&#160;vlíti měli, jim se shledávalo a&#160;velikými do nich chytrostmi a&#160;obmysly vpravovalo, s&#160;velikou bolestí a&#160;svíráním aneb v&#160;břiše třpělo, aneb ven dobývalo. A&#160;sic napořád byli plni nechutenství, šťkání, říhání a&#160;škrkání; spali zle, chrkali a&#160;frkali, slinili se a&#160;soplili, vývratků a&#160;lejn plní byli stolové a&#160;všickni koutové; chodili neb váleli se s&#160;shnilým břichem, podagrovatýma nohama, třeslavýma rukama, kyšícíma očima etc. „A&#160;mají toto rozkoše býti?“ řekl sem. „Ach, poďmež odtud, abych něco více mluviti nemusil a&#160;zase sobě něco neutržil.“ Tak odvrátě oči a&#160;zacpaje nos, šel sem.</p>
			<p class="MLP_UROVEN4_NADPIS_11_-I-"><span class="CharOverride-2">Veneris regnum. Libidinis aestus</span><span class="CharOverride-6"><span id="footnote-021-backlink"><a class="_idFootnoteLink _idGenColorInherit" href="../Text/labyrint_sveta_a_raj_srdce_032.xhtml#footnote-021">20</a></span></span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">7.</span> I&#160;přijdem, v&#160;týchž pokojích ještě, na jinou síň, kdež obojího pohlaví houfy spatřím, ani se za ruce vodí, objímají, líbají; a&#160;nechť nepravím, co tu více bylo. </p>
			<p class="MLP_UROVEN4_NADPIS_11_-I-"><span class="CharOverride-2">Morb. Gall.</span><span class="CharOverride-6"><span id="footnote-020-backlink"><a class="_idFootnoteLink _idGenColorInherit" href="../Text/labyrint_sveta_a_raj_srdce_032.xhtml#footnote-020">21</a></span></span></p>
			<p class="MLP_text_bez1radku ParaOverride-1">Toto povím toliko, což sem k&#160;výstraze své spatřil, že všickni tu od paní Fortuny zavřeni zákožní palčivou prašivinu měli, kteráž jim ustavičný svrab působila, že pokoje míti nemohouc, kam přišli a&#160;oč mohli, česali se až do krve. Tím však drbáním svrab ten upokojiti se nikoli nedal, ale jen více rozněcován byl. Začež oni sic se styděli, avšak tajně a&#160;po koutech nic nedělali, než drbali se. Což že mrzutý a&#160;nezhojitedlný neduh byl, patrné bylo souditi. Nejedněm z&#160;nich i&#160;po vrchu se ošklivost vysýpala, takže se sami jedni druhých štítili, těžcí a&#160;odporní sobě vespolek jsouce. Ovšem pak zdravým očím a&#160;mysli nesnesitedlno bylo hleděti na ně a&#160;puchu od nich jdoucího cítiti.</p>
			<p class="MLP_UROVEN4_NADPIS_11_-I-"><span class="CharOverride-2">Libido desperationis praecipitium</span><span class="CharOverride-6"><span id="footnote-019-backlink"><a class="_idFootnoteLink _idGenColorInherit" href="../Text/labyrint_sveta_a_raj_srdce_032.xhtml#footnote-019">22</a></span></span></p>
			<p class="MLP_text_bez1radku ParaOverride-1">Naposledy viděl sem, že to na těch rozkoše palácích poslední již byl, odkudž se ani zpátkem, ani dál nemohlo, kromě díry jakés vzádu tam, skrze níž nejedni hlouběji se v&#160;bujnost dávající propadali a&#160;zaživa do těch za světem temností se dostávali.</p>
			<hr class="HorizontalRule-1"/>
			<div class="_idFootnotes">
				<div id="footnote-021" class="_idFootnote">
					<p class="MLP_pozn_pod_carou ParaOverride-7"><a class="_idFootnoteAnchor _idGenColorInherit" href="../Text/labyrint_sveta_a_raj_srdce_032.xhtml#footnote-021-backlink">20</a>  Venušino království. Žár chlípnosti. <span class="MLP_znak_kurziva_9b CharOverride-5">Pozn. red.</span></p>
				</div>
				<div id="footnote-020" class="_idFootnote">
					<p class="MLP_pozn_pod_carou ParaOverride-7"><a class="_idFootnoteAnchor _idGenColorInherit" href="../Text/labyrint_sveta_a_raj_srdce_032.xhtml#footnote-020-backlink">21</a>  <span class="MLP_znak_kurziva_9b CharOverride-5">Morbus Gallicus</span> = francouzská nemoc, syfilis. <span class="MLP_znak_kurziva_9b CharOverride-5">Pozn. red.</span></p>
				</div>
				<div id="footnote-019" class="_idFootnote">
					<p class="MLP_pozn_pod_carou ParaOverride-7"><a class="_idFootnoteAnchor _idGenColorInherit" href="../Text/labyrint_sveta_a_raj_srdce_032.xhtml#footnote-019-backlink">22</a>  Chlípnost, propast zoufalství. <span class="MLP_znak_kurziva_9b CharOverride-5">Pozn. red.</span></p>
				</div>
			</div>
		</div>
</body>
</html>