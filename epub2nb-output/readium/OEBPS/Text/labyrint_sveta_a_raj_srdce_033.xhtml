<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-30" xml:lang="cs-CZ">
		<div class="_idGenObjectStyleOverride-1">
			<p id="_idParaDest-28" class="MLP_uroven2_kapitola ParaOverride-1">KAPITOLA XXVI. <br/>Způsob povýšených světa</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Povýšených lidí nepohodlí</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> I&#160;vyjdeme odtud do vrchního palácu, kterýž odevřený byl, žádného nad sebou přikrytí kromě oblohy nemající. A&#160;aj, tu mnoho stálo stolic, jedny nad druhé vyšších, vše okolo krajů, aby zdůlu z&#160;města vidíny býti mohly, na nichž seděli, jak kdo od paní Fortuny výš neb níž posazen byl, jimiž všickni mimo jdoucí (po předu však) činíce čest, hýbali koleny a&#160;kývali hlavami. I&#160;řekl mi tlumočník: „Hle, není-liž čistá věc tak vyvýšenu býti, aby odevšad vidín byl a&#160;všickni na tebe hleděti musili?“ A&#160;já přidal: „A&#160;býti na ráně, aby na tě déšť, sníh, kroupy, horko i&#160;zima bíti mohlo.“ Odpověděl on: „Herež o&#160;to! Ale jest čistá věc na tom býti místě, kdež na tě všickni pozor dávati a&#160;šetřiti tě musejí.“ „Pravda jest, že šetří,“ řekl sem; „ale kteréž šetření sotva není větším břemenem než pohodlím. Nebo po každém z&#160;nich jak jich mnoho pase, již já vidím, hnouti se nesmí a&#160;nemůž, aby všickni neviděli a&#160;nepřesoudili. Jakéž to pohodlí?“ Zvláště když sem viděl, že jak mnoho po předu k&#160;nim šetrnosti, tak mnoho po zadu a&#160;po stranách nevážnosti bylo. Za každým zajisté tom v&#160;sedle rozloženém někteří stáli, kteříž naň šilhavým okem házeli, pysky a&#160;hlavami zmítali, vidliček podávali, po hřbetě slinou, ozherem neb něčím jiným káleli. Někteří i&#160;stolice podrývajíce pád obmýšleli, s&#160;nimiž se přenejeden v&#160;mé přítomnosti, tou i&#160;jinými příhodami, potkal.</p>
			<p class="MLP_UROVEN4_NADPIS_11_-I-"><span class="CharOverride-2">Povýšených nebezpečenství</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Nebo stolice ty, jakž sem řekl, po krajích stály; maličko ji posmekna, hned se zvrátila, a&#160;který před tím dul, letěl dolů. A&#160;byly jaks na obrtlících strojené; jak se ji kde dobře dotekl, vrtla sebou a&#160;sedící se octl na zemi. Čím která vyšší byla, tím snáz bylo zaklátiti jí a&#160;vypadnouti z&#160;ní. A&#160;nalezl sem tu velikou jedněch k&#160;druhým nepřízeň, závistivé na sebe vzhlédání, jedněch od druhých z&#160;stolic vysazování, regimentů vydírání, korun srážení, titulů sobě vespolek smazování, takže tu jen se měnilo vždycky; jeden lezl na stolici, druhý z&#160;ní buď lezl, aneb po hlavě letěl. Načež dívaje se, řekl sem: „Ej, toť jest špatné, že za tak dlouhou a&#160;trpkou práci, kteráž se, než se na tato místa přijde, vystáti musí, tak krátká jest odměna! Však pak někdo slávy užívati nepočne a&#160;hned zase konec.“ Tlumočník odpověděl: „Tak to paní Fortuna rozdělovati musí, aby všickni, kteréž poctíti chce, poděleni býti mohli; musejíť jedni druhým ustupovati.“</p>
		</div>
</body>
</html>