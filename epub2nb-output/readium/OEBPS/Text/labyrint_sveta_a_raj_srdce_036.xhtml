<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-33</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-33" xml:lang="cs-CZ">
		<div class="_idGenObjectStyleOverride-1">
			<p id="_idParaDest-31" class="MLP_uroven2_kapitola ParaOverride-9">KAPITOLA XXIX. <br/>Poutník hrad královny světa, <br/>Moudrosti, prohlédá</p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Takž pojmouc mne vedou. A&#160;aj, hrad ten stkvěl se rozličným krásným všudy zevnitř malováním, bránu maje osazenou strážnými, aby žádný kromě úřad nějaký a&#160;vládu v&#160;světě mající pouštěn nebyl. Těm zajisté samým, jakožto královny služebníkům a&#160;nařízení jejich vykonavatelům, vcházeti a&#160;vycházeti volno. Jiní, chtějí-li se na hrad podívati, zevnitř toliko zevlovati musejí. (Nebo prý všechněm tajností těch, jimiž se svět řídí, vyzvídati nesluší.) Jakož pak zevlů těch, víc ústy než očima se dívajících, dosti sem tu viděl; mne pak že do brány předce vedli, tomu sem rád byl, vždy také, co za tajemství ta Moudrost světa má, vyrozuměti žádostiv jsa.</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">2.</span> Než i&#160;tu sem bez příhody nebyl. Strážní zastoupíc mi examinovati začnou, co tu chci; nýbrž začnou zpět hnáti a&#160;strkati i&#160;opřáhati. Ale Všudybud, jakožto i&#160;tu známý, jim za mne nevím co odpověděv a&#160;za ruku ujav, předce mne provedl až na první plac.</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">3.</span> Kdež hledě já na samo již hradu stavení, vidím zdi bělostkvoucí, kteréž pravili mi, že alabastrové jsou; ale já pilně hledě a&#160;rukama ohledávaje, nic nevidím než papír a&#160;vyhlédající skulinami zde onde koudel; odkudž soudě, že stěny ty dílem dutým a&#160;vycpávaným strojeny jsou, šalbě té sem se podivil i&#160;zasmál. I&#160;přišli sme k&#160;schodu, po němž se zhůru kamsi chodilo. A&#160;já, zboření se boje (a&#160;tuším srdce mé, co mne tam potkati má, cítilo), jíti nechtěl. Tlumočník mi: „Nač je, můj milý, ta fantazie? Boj se pak, aby se nebe nezsulo. Či nevidíš jiných množství zhůru a&#160;dolů scházeti?“ Takž já, vida i&#160;tu příklady jiných, šel sem šnekem tím, kterýž vysoký byl a&#160;v&#160;kolo, že by sobě jeden závrať uhoniti mohl.</p>
		</div>
</body>
</html>