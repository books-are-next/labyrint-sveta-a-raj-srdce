<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-35</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-35" xml:lang="cs-CZ">
		<div class="_idGenObjectStyleOverride-1">
			<p id="_idParaDest-33" class="MLP_uroven2_kapitola ParaOverride-1">KAPITOLA XXXI. <br/>Šalomoun na palác Moudrosti <br/>přišel s&#160;houfy velikými</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Šalomoun vystoupil, Moudrosti za choť hledaje</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Když já se poslouchati strojím, co se tu dělati bude, aj, vtom začne se zvuk a&#160;hluk veliký, a&#160;když se ohlédají všickni, hledím i&#160;já; a&#160;spatřím vcházejícího na palác jakéhosi v&#160;blesku jasném, pod korunou, s&#160;berlou zlatou a&#160;komonstvo za ním převeliké, až všickni téměř zděšeni byli. I&#160;obráceny na něj oči všech, i&#160;mé také. A&#160;on předstoupiv oznámil, že jest od nejvyššího Boha Bohů tím poctěn, aby nade všecky, kteříž před ním byli i&#160;po něm budou, svobodněji svět prohlédl, a&#160;nad to výše aby sobě Moudrost, kteráž jest ředitelkyně světa, za manželku pojal; protož té že hledá. (A&#160;jmenoval se nejslavnějšího pod nebem národu izraelského králem Šalomounem.)</p>
			<p class="MLP_UROVEN4_NADPIS_11_-I-"><span class="CharOverride-2">Co mu odpovědíno a on zase. Eccl. 11. 7.</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Na to když jemu skrze Opatrnost kanclířku odpovědíno bylo, že Moudrost samého Boha choť jest a&#160;jinému se oddati nemůže, než přízně její užívati líbí-li se, toho že se jemu nezávidí, Šalomoun řekl: „Teď se usazuji, dokudž bych nespatřil, jaký jest rozdíl mezi moudrostí a&#160;bláznovstvím, nebo sic nelíbí mi se nic, což se děje pod sluncem.“</p>
			<p class="MLP_UROVEN4_NADPIS_11_-I-"><span class="CharOverride-2">Poutník se zradoval</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Já slyše to, ach, jak sem se zradoval, že již aspoň bohdá jinakšího vůdce a&#160;rádce dostanu, než sem posavad měl, při němž i&#160;bezpečněji ostojím i&#160;místněji všecko vyšetřím a&#160;naposledy, kam on půjde, za ním půjdu; i&#160;začal sem Pána Boha v&#160;sobě sám chváliti.</p>
			<p class="MLP_UROVEN4_NADPIS_11_-I-"><span class="CharOverride-2">Šalomounovo tovaryšstvo</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> Měl pak při sobě Šalomoun zástup nemalý služebníků a&#160;přátel svých, kteříž s&#160;ním Moudrosti, té světa královny, examinovati byli přišli; mezi nimiž byli hned okolo jeho boku muži počestní, plní vážných obyčejů, kteréž mi (když sem se ptal) patriarchy, proroky, apoštoly, vyznavače etc. jmenovali. V&#160;zadním pak jeho houfu ukazovali mi některé z&#160;filozofů, Sokratesa, Platona, Epicteta, Senecu a&#160;jiné. I&#160;usadili se všickni ti po stranách a&#160;já také s&#160;velikým, co tu bude, očekáváním.</p>
		</div>
</body>
</html>