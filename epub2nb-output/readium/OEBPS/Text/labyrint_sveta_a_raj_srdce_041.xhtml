<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-38</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-38" xml:lang="cs-CZ">
		<div class="_idGenObjectStyleOverride-1">
			<p id="_idParaDest-36" class="MLP_uroven2_kapitola ParaOverride-1">KAPITOLA XXXIV. <br/>Šalomoun oklamán a&#160;sveden</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Šalomoun dští moudrostí</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Já vida to, prosím vůdců svých, že bych také rád na to, co tam bude, se podíval. Všudybud povolil hned a&#160;šel, tlumočník také. I&#160;přijdeme a&#160;najdeme Šalomouna s&#160;houfy jeho v&#160;ulici Učených, an s&#160;podivením všech vypravuje o&#160;přirození stromů, počna od cedru, kterýž jest na Libánu, až do mchu, kterýž roste na zdi; též o&#160;hovadech a&#160;ptácích a&#160;zeměplazích a&#160;rybách a&#160;o&#160;podstatě světa a&#160;moci živlů a&#160;o&#160;spořádání hvězd a&#160;o&#160;přemyšlování lidském etc. I&#160;přicházeli ze všech národů poslouchati moudrosti jeho. Tím zveleben byv nadmíru, počal se sám sobě zalibovati; zvláště když Přívětivost a&#160;Úlisnost, přitočíce se opatrně, před obličejem všech lidí chvály jeho vyvyšovati začaly.</p>
			<p class="MLP_UROVEN4_NADPIS_11_-I-"><span class="CharOverride-2">Vymýšlí umění řemeslná</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Odkudž on zdvihna se, šel jiných světa stran prohlédati. A&#160;vkročiv do stavu řemeslníků, dívati se a&#160;kochati začal v&#160;rozličném umění jejich, i&#160;sám jim vysokým vtipem svým neobyčejné věci vymýšleje, k&#160;strojení umělému zahrad a&#160;štěpnic a&#160;rybníků a&#160;k&#160;stavení domů a&#160;měst a&#160;vzdělávání všelikých rozkoší synů lidských přináležející.</p>
			<p class="MLP_UROVEN4_NADPIS_11_-I-"><span class="CharOverride-2">V&#160;stavu manželském se zapletl</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Až pak, když do ulice Manželské vcházel, tu jemu Rozkoš lstivá všecky nejkrásnější mladice co nejšperkovněji ustrojené s&#160;muzikou všelijakou libě znějící vstříc vedla a&#160;skrze některé výtečnější slavně vítati dala, jej světlem lidského pokolení, korunou národu izraelského, ozdobou světa nazývajíc; a&#160;že jakož stavu učených a&#160;tolikéž stavu řemeslníků od přítomnosti záře jeho rozumnosti a&#160;osvícení nemálo přibylo, tak že i&#160;stav manželský od přítomnosti jeho slávy zvelebení čeká. Šalomoun, poděkování uctivé učině, ohlásil se, že stav ten přiučastněním se k&#160;němu poctíti sobě umínil. Protož vybrav sobě z&#160;celého mladic zástupu, co se mu nejpodobnějšího zdálo, zvážiti se s&#160;ní a&#160;ukovati dal (dcerou faraonovou ji jmenovali), a&#160;tu při sobě maje, její milostí jat jsa, více vzhlédání na ní a&#160;zabývek než moudrosti své hleděl. Nýbrž (čehož bych se byl nikoli nenadál) po houfu plesajících mladic oči pouštěje (když mu jich lstivá Rozkoš vždy víc a&#160;víc na oči vodila), jímán jsa krásou a&#160;spanilostí jedné za druhou, co se jen výtečného namanulo, žádné již ani sobě odvážiti nedav, k&#160;sobě povolával. Takže jich v&#160;krátké chvíli sedm set s&#160;sebou spatřil a&#160;mimo to tři sta svobodných okolo sebe měl; za slávu sobě, aby i&#160;v&#160;té věci všecky, kteříž před ním byli i&#160;po něm budou, převýšil, pokládaje. A&#160;tuť již nic viděti nebylo než laškování rozličná; nad čímž vlastní jeho lidé trouditi se a&#160;vzdychati počali.</p>
			<p class="MLP_UROVEN4_NADPIS_11_-I-"><span class="CharOverride-2">V&#160;stavu pak nábožníků dokonce klesl</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> On pak přejda ulici tu, ubíral se s&#160;houfem svým dále, a&#160;vstoupiv do ulice Nábožníků, kam jej to spřipínané nešťastné tovaryšstvo táhlo, tam se vtáhnouti dal mezi zvířata a&#160;zeměplazy, draky a&#160;žížaly jedovaté, a&#160;s&#160;těmi sobě smutnou kratochvíl začal.</p>
		</div>
</body>
</html>