<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-40</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-40" xml:lang="cs-CZ">
		<div class="_idGenObjectStyleOverride-1">
			<p id="_idParaDest-38" class="MLP_uroven2_kapitola ParaOverride-1">KAPITOLA XXXVI. <br/>Poutník z&#160;světa utéci chce</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Poutník utíká z&#160;světa</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Já ani se na to dívati, ani bolesti srdce déle snášeti nemoha, prchl sem na poušť někam aneb raději, kdyby možné bylo, z&#160;světa ven utéci chtěje. Ale vůdcové moji po mně se pustivše, dostihli mne, a&#160;kam to chci, se tázali. Já mlčením odbýti chtěje, neodpovídal sem nic. Ale když se nezbedně, pustiti mne nechtíce, dobývali, řekl sem: „Již vidím, že v&#160;světě lépe nebude! Jižť jest po mé naději veta! Běda mně.“ Oni: „A&#160;ještě sobě neusmyslíš, ani tyto teď příklady, nač takoví přicházejí, vida?“ Já: „Tisíckrát umříti volím, nežli tu býti, kdež se tak děje, a&#160;dívati se na nepravost, faleš, lež, svod, ukrutnost. Protož již mi smrt žádostivější jest nežli život. Jdu, abych se podíval, jaký los jest mrtvých, kteréž vynášeti vidím.“</p>
			<p class="MLP_UROVEN4_NADPIS_11_-I-"><span class="CharOverride-2">Mámil se ztratil</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Všudybud povolil hned, pravě, že i&#160;tomu se podívati a&#160;vyrozuměti dobré jest; druhý neradil, nýbrž bránil tuze. Jehož já nedbaje, potrhl sem se a&#160;šel předce, a&#160;on tu zůstana opustil mne.</p>
			<p class="MLP_UROVEN4_NADPIS_11_-I-"><span class="CharOverride-2">Poutník se na umírající a umrlé dívá</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Obhlédaje se pak, hledím ještě na způsob umírajících, jichž všudy vůkol dosti bylo. A&#160;vidím žalostnou věc, jak jmenovitě každý s&#160;hrůzou, naříkáním, strachem a&#160;třesením duši pouští, nevěda, co se s&#160;ním stane a&#160;z&#160;světa kam se octne.</p>
			<p class="MLP_UROVEN4_NADPIS_11_-I-"><span class="CharOverride-2">Propast za světem bezedná</span></p>
			<p class="MLP_text_bez1radku ParaOverride-1">Čehož já ač sem se lekal, však vždy něčemu víc vyrozuměti chtěje, kráčel sem mezi řady már, jda až k&#160;krajům světa a&#160;světla; odkudž když jiní, oči zavrouc, slepě tak mrtvé své vyhazovali, já brýle mámení již odvrha a&#160;oči sobě protra, a&#160;jak sem nejdál mohl, tam ven se vychýle, nahlédnu a&#160;spatřím strašlivých temností mrákotu, jíž se rozumem lidským ani dna, ani konce najíti nemůže, a&#160;v&#160;nich nic než červy, žáby, hady, štíry, hnis a&#160;smrad a&#160;puch síry a&#160;smoly tělo i&#160;duši zarážející; summou hrůza nevypravitedlná.</p>
			<p class="MLP_UROVEN4_NADPIS_11_-I-"><span class="CharOverride-2">Poutník strachem se propadá</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> Od níž strnuly všecky vnitřnosti mé a&#160;všecko tělo mé drkotalo, a&#160;zděšen byv, mdlobou sem na zem padl a&#160;tak žalostivě zvolal: „Ach, přemizerní, bídní, nešťastní lidé! Toto-liž jest vaše poslední sláva! Toto-liž tolik nádherných vašich činů závěrek! Toto-li cíl vašich, jimiž se nadýmáte, umění a&#160;rozličné moudrosti! Toto-li po tak mnoha nesčíslných pracech a&#160;kvaltováních žádaný ten pokoj a&#160;odpočinutí! Toto-li ta, kterouž sobě vždycky slibujete, nesmrtedlnost! Ach, kéž sem se nikdy nenarodil! Kéž sem nikdy skrze bránu života neprošel, jestliže po všech světa marnostech nic než temnostem a&#160;hrůzám těmto za podíl býti mám! Ach, Bože, Bože, Bože! Bože, jestliže jaký Bůh jsi, smiluj se nade mnou bídným!“</p>
		</div>
</body>
</html>