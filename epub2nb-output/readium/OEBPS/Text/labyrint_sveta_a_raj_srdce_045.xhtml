<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-42</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-42" xml:lang="cs-CZ">
		<div class="_idGenObjectStyleOverride-1">
			<p id="_idParaDest-40" class="MLP_uroven2_kapitola ParaOverride-1">KAPITOLA XXXVIII. <br/>Krista za hostě dostal</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Osvícení naše z&#160;hůry jde</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> O&#160;tom já sám s&#160;sebou přemyšluji, a&#160;co dál bude, čekám. A&#160;aj, zvrchu zastkví se světlo jasné, k&#160;němuž já očí pozdvihna, spatřím vrchní to okno plné blesku, v&#160;kterémž, aj, blesku spouští se ke mně dolů jakýsi, postavou sic podobný nám lidem, ale jasností právě Bůh. Jehož obličej, ačkoli se náramně stkvěl, očím však lidským snesitedlný byl; aniž z&#160;něho hrůza šla, ale libost jakási, jíž sem podobného něco v&#160;světě nikdež neznamenal. Ten tedy, sama vlídnost, sama ochotnost, těmito nejprv ke mně přemilými slovy promluvil:</p>
			<p class="MLP_UROVEN4_NADPIS_11_-I-"><span class="CharOverride-2">Kdež všeho světla a potěšení studnice</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> „Vítej, vítej, můj synu a&#160;bratře milý.“ A&#160;to pověděv, objal mne přívětivě a&#160;políbil. Z&#160;něhož mne přepochotná jakási vůně projala a&#160;nevypravitedlnou radostí tak sem projat, že slzy tekly z&#160;očí mých. Aniž sem na to takové nenadálé přivítání co věděl odpovědíti, kromě že sem zhluboka vzdechna, pokornýma na něj očima vzhlédl. Kterýž radostí mne zděšeného vida, takto ke mně dále promluvil: „Kdežs pak byl, synu můj? Kdes byl tak dlouho? Kudys chodil? Čehos v&#160;světě hledal? Potěšení? I&#160;kdežs ho hledati měl než v&#160;Bohu? A&#160;kde Boha než v&#160;chrámě jeho? A&#160;který chrám Boha živého než chrám živý, kterýž on sobě sám připravil, srdce tvé vlastní? Díval sem se, synu můj, kdyžs bloudil; ale již sem se déle dívati nechtěl; přivedl sem tě k&#160;sobě, tebe do tebe uveda. Nebo tu sem sobě zvolil palác k&#160;bydlení svému. Chceš-li tu bydliti se mnou, najdeš tu, čehožs v&#160;světě nadarmo hledal, pokoj, utěšení, slávu a&#160;sytost všeho. Toť slibuji, synu můj, zklamán nebudeš jako tamto.“</p>
			<p class="MLP_UROVEN4_NADPIS_11_-I-"><span class="CharOverride-2">Oddání se Pánu Ježíši celé</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Já ty řeči slyše, a&#160;že to můj Spasitel, Ježíš Kristus, o&#160;němž sem i&#160;prvé v&#160;světě povrchně něco slýchal, jest, srozuměv, ne jako v&#160;světě s&#160;bázní a&#160;pochybováním, ale s&#160;plným potěšením a&#160;celou dověrností ruce sepna a&#160;jemu podávaje, řekl sem: „Teď jsem, Pane můj Ježíši! Vezmi mne sobě, tvůj chci býti a&#160;zůstávati na věky. Mluv služebníku svému a&#160;dej, ať poslouchám. Pověz, co chceš, a&#160;dej, ať oblibuji; vzlož, coť se líbí, a&#160;dej, ať nesu; obrať mne, k&#160;čemu chceš, a&#160;dej, ať stačuji; poruč, co chceš, a&#160;co poroučíš, dej; nechť sem já ničímž, aby ty sám všecko byl!“</p>
		</div>
</body>
</html>