<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-45</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-45" xml:lang="cs-CZ">
		<div class="_idGenObjectStyleOverride-1">
			<p id="_idParaDest-43" class="MLP_uroven2_kapitola ParaOverride-1">KAPITOLA XLI. <br/>Poutník do neviditedlné církve odkázán</p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> „Mezitím pro utvrzení tebe v&#160;tom a&#160;pro skutečné vyrozumění potěšení tomu, k&#160;němuž sem tě nyní povolal, odsílám tě mezi jiné služebníky své, kteří prve již svět opustivše, mně se oddali, aby způsob jejich spatřil.“ „I&#160;kdež bydlí, Pane můj,“ řekl sem, „kde jich hledati budu?“ Odpověděl: „V&#160;světě mezi jinými roztroušeni bydlí, ale jich svět nezná.</p>
			<p class="MLP_UROVEN4_NADPIS_11_-I-"><span class="CharOverride-2">Nová uzda a brýle</span></p>
			<p class="MLP_text_bez1radku ParaOverride-1">Ty pak aby je poznal, a&#160;při tom, poněvadž v&#160;světě ještě, dokud tě odtud nevezmu, budeš, aby před šalbami jeho bezpečen byl, místo brýlí a&#160;uzdy, v&#160;nížs prvé byl pojat, já na tebe teď své jho (jenž jest poslušenství mé) vzkládám, aby žádného na potom kromě mne nenásledoval. A&#160;přidávámť tyto perspicille, skrze něž i&#160;marnosti světa, ač budeš-li na ně hleděti chtíti, lépe ještě znamenati, i&#160;potěšení vyvolených mých spatřovati moci budeš.“ (Těch pak perspicillí okolek zevnitřní byl <span class="MLP_znak_kurziva_11b">slovo Boží</span>, sklo vnitřní <span class="MLP_znak_kurziva_11b">Duch svatý</span>.) „Jdiž již,“ řekl, „a&#160;jdi na to místo, jehožs prve pominul, a&#160;spatříš věci takové, jakýchž by sic tehdáž bez těchto pomocí nebyl spatřil.“</p>
			<p class="MLP_UROVEN4_NADPIS_11_-I-"><span class="CharOverride-2">Pravdiví křesťané mezi domnělými; a čím se dělí</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Já vzpomena, kde se to bylo chybilo, vstanu, jdu žádostivě a&#160;s&#160;chvá­táním, takže, ač hluk světa vůkol mne byl, však sem ho již ani nepozoroval. I&#160;vejdu do chrámu, kterýž <span class="MLP_znak_kurziva_11b">Křesťanství</span> sloul, a&#160;uhlédaje v&#160;nejvnitřnější jeho straně, jenž jest kůr, oponu aneb zastření, jdu tam přímo, nic na ty hádajících se po stranách sekty nehledě. Kdež sem nejprve a&#160;příhodně, co to za kout jest, vyrozuměl, jmenovitě že Praxis christianismi, tj. <span class="MLP_znak_kurziva_11b">Pravda křesťanství</span>, slove. Jehož obestření dvoje bylo: zevnitřní, kteréž se po vrchu spatřiti mohlo, bylo tmavé barvy a&#160;sloulo Contemptus mundi, <span class="MLP_znak_kurziva_11b">Pohrdnutí světem</span>; druhé, vnitřnější bylo stkvělé, Amor Christi, <span class="MLP_znak_kurziva_11b">Milování Krista</span>. Tím dvojím, viděl sem, že se to ohražuje a&#160;od jiných dělí; ale vnitřního po vrchu viděti nebylo. Za to zastření kdokoli vešel, byl hned jinakší než jiní lidé; plný blahoslavenství, radosti a&#160;pokoje.</p>
			<p class="MLP_UROVEN4_NADPIS_11_-I-"><span class="CharOverride-2">Pravých křesťanů málo a proč</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Já pak zevnitř ještě stoje a&#160;hledě, divnou a&#160;užasnutí hodnou věc sem spatřil, že mnoho tisíc lidí okolo tohoto stánku vždycky chodí, avšak do něho nevcházejí. Nevidí-li ho, či zprosta nedbají, že se jim tak po vrchu špatný zdá, nevím. I&#160;učené v&#160;Písmích, i&#160;kněží, i&#160;biskupy, i&#160;jiné mnohé, domnění svatosti o&#160;sobě mající, okolo sem obcházeti viděl a&#160;některé sic i&#160;nahlédati tam, avšak nevcházeli, což mi lítostivé bylo. Když kdo blíže přistoupil, viděl sem, že se mu aneb skulinkou světlo zablesklo, aneb vůně zavanula a&#160;po sobě táhla, že nechtěl než hledati, kudy by se tam dostal. Ale i&#160;z&#160;těch někteří hledati dveří začnouc a&#160;nazpět se ohlédajíc, když je blesk světa znovu zarazil, zase se vraceli.</p>
			<p class="MLP_UROVEN4_NADPIS_11_-I-"><span class="CharOverride-2">Nového rodu nevyhnutedlnost</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> Nejvlastnější pak příčinu, proč se tak řídcí tam dostávali, ke dveřům zastření přistoupě, spatřil sem: jmenovitě přeostrý examen, kterýž se tu držel. Nebo kdo tam chtěl, ten všecko jmění své, i&#160;oči a&#160;uši, i&#160;rozum a&#160;srdce své od sebe preč dáti musil; protože pravili, kdo Bohu chce moudrý býti, sobě znemoudřeti; kdo Boha uměti, jiné všecko zapomenouti; kdo Boha míti, jiné všecko opustiti že musí. Protož když někteří od jmění a&#160;umění svého pustiti nechtěli, hádajíce se, že to k&#160;nebi nápomocné jest, zůstávali vně a&#160;dovnitř nevcházeli. Kteří pak pouštíni byli, viděl sem, že jim nejen šaty přehledávali, aby se něco zavinuté tam světské marnosti nekrylo, ale (což neobyčejné jinde) i&#160;samy vnitřnosti, hlavu a&#160;srdce rozbírali, aby něco nečistého Bohu příbytku jeho nenaprznilo. Což ač bez bolesti podstupováno nebylo, nebeským však lékařstvím tak příhodně se konalo, že život rozmnožovalo raději nežli zmenšovalo. Nebo na místo krve, kteráž se tím bodením a&#160;řezáním vycezovala, zažehal se v&#160;oudech oheň jakýsi, kterýž člověka v&#160;jiného proměňoval, takže takový každý sám se sobě divil, že až posavad tak neužitečnými břemeny se obtěžoval, to, čemu svět moudrost, sláva, veselí, bohatství (an v&#160;pravdě nejsou než tíhoty) říká, na sebe bera. Tu sem viděl, jak chromí poskakovali, zajikaví řečňovali, hloupí filozofy zahanbovali, nic nemající všecko se míti pravili.</p>
			<p class="MLP_UROVEN4_NADPIS_11_-I-"><span class="CharOverride-2">Církev na ruby obrácený svět</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">5.</span> To já tu u&#160;dveří spatře, hlouběji sem za to zastření vešel a&#160;na jejich věci (nejprve veřejně všechněch, potom v&#160;některých povoláních) s&#160;nevypravitedlným potěšením se dívaje, všecko tu světu na odpor sem spatřil. V&#160;světě zajisté všudy slepotu a&#160;mrákotu, tuto jasné světlo sem spatřil; v&#160;světě šalbu, tuto pravdu; v&#160;světě neřádů plno, tuto sám ušlechtilý řád; v&#160;světě kvaltování, tuto pokoj; v&#160;světě starosti a&#160;fresuňky, tuto radost; v&#160;světě nedostatky, tuto hojnost; v&#160;světě otroctví a&#160;porobu, tuto svobodu; v&#160;světě vše nesnadné a&#160;těžké, tuto vše lehké; v&#160;světě žalostné odevšad příhody, tuto samu bezpečnost. Což vše šířeji trošku pooznámím.</p>
		</div>
</body>
</html>