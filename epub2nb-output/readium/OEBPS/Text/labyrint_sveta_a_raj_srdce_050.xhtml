<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-47</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-47" xml:lang="cs-CZ">
		<div class="_idGenObjectStyleOverride-1">
			<p id="_idParaDest-45" class="MLP_uroven2_kapitola ParaOverride-1">KAPITOLA XLIII. <br/>SVOBODA BOHU ODDANÝCH SRDCÍ</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Praví křesťané nepohnutí jsou</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Odtud jim jde to, čehož všickni nejmoudřejší světa v&#160;svých věcech darmo hledají: plná jmenovitě svoboda myslí, aby žádné věci kromě Boha podrobeni a&#160;zavázáni nebyli, proti své vůli něco činiti povinni nejsouce. Ježto v&#160;světě všudy na skrz plno bezděčnosti sem viděl: každému jinak, než vinšoval, jeho věci šly, každý se víc, než slušelo, buď sebou, buď jinými vázal, a&#160;násilím buď své vlastní vůle, buď jiných tažen jsa, s&#160;sebou neb jinými vždycky boj měl. Tuto vše ticho. Nebo každý z&#160;nich Bohu se cele oddada, nic na žádnou jinou věc nedbal a&#160;žádného kromě Boha nad sebe vyššího nepoznával. Protož rozkazů světa neposlouchali, sliby jeho od sebe pryč házeli, pohrůžkám se smáli, zevnitřní všecko za špatné pokládajíce, protože vnitřním svým dobrým jisti jsou.</p>
			<p class="MLP_UROVEN4_NADPIS_11_-I-"><span class="CharOverride-2">A neústupní</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> To působí, že křesťan, jinak sic přístupný, snadný, ochotný, služebný jsa, v&#160;privilejium však srdce neústupný jest. Protož se ani přáteli ani nepřáteli, ani pánem ani králem, ani ženou ani dětmi, ani sám sebou naposledy tak neváže, aby jim k&#160;vůli něco z&#160;úmyslu svého, jmenovitě z&#160;bázně Boží, změniti měl, než kráčí sobě přímým krokem všudy. Co svět koli dělá, povídá, hrozí, slibuje, poroučí, prosí, radí, nutí, on sebou nikam hnouti nedá.</p>
			<p class="MLP_UROVEN4_NADPIS_11_-I-"><span class="CharOverride-2">Nejvyšší svoboda a nejvyšší poroba spolu</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Svět, jakož všudy převrácený jest a&#160;místo pravdy stín lapá, tak i&#160;tuto. Svobodu v&#160;tom zakládaje, aby kdo sobě volen jest, žádnému se v&#160;ničemž nechtěl propůjčovati, buď lenost, neb pýchu, neb vášeň tím provodě. Ale křesťan daleko jinak činí; kterýž ohradě jen srdce dobře, aby se v&#160;svobodě své samému Bohu chovalo, jiné všecko k&#160;bližního potřebám obrací. Jakož sem viděl a&#160;poznal, že nad člověka Bohu oddaného nic v&#160;světě služebnějšího, a&#160;nech třeba dím, otročtějšího není; kterýž i&#160;v&#160;nejmenší služby, za něž by se světem opojený styděl, rád s&#160;ochotností se vydává. Když jen, že co bližnímu prospěti můž, vidí, nic se nerozpakuje, nic neodkládá, nic sebe nelituje, nic konané své služby nezveličuje, neodrhá, nepřestává; buď že vděčnost neb nevděčnost vidí, předce slouží pokojně vesele.</p>
			<p class="MLP_UROVEN4_NADPIS_11_-I-"><span class="CharOverride-2">A jak to pěkná věc</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> Ó blahoslavená porobo synů Božích, nad niž nic svobodnějšího vymyšleno býti nemůže, kdež člověk Bohu samému se podrobuje, aby jinde všudy rozvázán byl! Ó nešťastná světa svobodo, nad niž otročtějšího nic býti nemůže, kdež člověk samého Boha nedbaje, jiným věcem mizerně se v&#160;manství podrobovati dá; jmenovitě, kdež slouží tvorům, nad nimiž panovati měl, a&#160;odporuje Bohu, jehož poslouchati měl. Ó smrtedlní, kéž tomu rozumíme, že jediný jest, jediný toliko, vyšší nad nás, Hospodin Učinitel náš a&#160;budoucí soudce, kterýž sám moc maje rozkazovati nám, nerozkazuje však jako otrokům, ale jako dítek zůve ku poslušenství svému, svobodné nás a&#160;nesvázané, i&#160;když posloucháme, míti chtěje. Jistě žeť Kristu sloužiti jest kralovati. Nýbrž manem Božím býti větší jest sláva, nežli všeho světa monarchou býti; a&#160;co pak přítelem a&#160;dítětem Božím býti bude?</p>
		</div>
</body>
</html>