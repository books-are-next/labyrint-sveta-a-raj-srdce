<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-48</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-48" xml:lang="cs-CZ">
		<div class="_idGenObjectStyleOverride-1">
			<p id="_idParaDest-46" class="MLP_uroven2_kapitola ParaOverride-1">KAPITOLA XLIV. <br/>Řád vnitřních křesťanů</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Práva Boží krátká</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Svobodné sic chce míti Pán Bůh dítky své, avšak nesvévolné. Protož je jistými řády ohradil, lépe a&#160;dokonaleji, než sem podobného co kde v&#160;světě znamenati mohl. Tam zajisté všudy plno neřádů; někudy proto, že žádného jistého spořádání nemají; někudy, že majíc, k&#160;němu nestojí, sem viděl. Ale tito v&#160;zastření bydlící přeušlechtilý řád i&#160;mají, i&#160;jeho ostříhají. Mají zajisté od samého Boha sobě vydaná práva, plná spravedlnosti, jimiž nařízeno jest: I. Aby každý Bohu oddaný jej toliko jediného Boha měl a&#160;znal. II. Jemu v&#160;duchu a&#160;pravdě, bez fintování sobě nějaké tělesnosti, sloužil. III. Jazyka svého ne k&#160;urážení, ale oslavování důstojného jeho jména užíval. IV. Časy a&#160;chvíle k&#160;službě jeho nařízené ne k&#160;jinému než k&#160;vnitřní i&#160;zevnitřní jeho službě vynakládal. V. Rodičům a&#160;jiným sobě od Boha představeným poddán byl. VI. Životu bližního neškodil. VII. Čistoty těla ostříhal. VIII. Cizích věcí sobě neosoboval. IX. Falše a&#160;ošemetnosti se vystříhal. X. A&#160;naposledy i&#160;mysl v&#160;šraňcích a&#160;mezech zřízených zdržoval.</p>
			<p class="MLP_UROVEN4_NADPIS_11_-I-"><span class="CharOverride-2">Summa jich ve dvou slovích</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Summa všeho jest, aby každý Boha nade všecko, což jmenováno býti může, miloval a&#160;bližnímu tak jako sám sobě upřímně přál. Kterouž dvěma slovy obsaženou práv Božích summou velmi sem chváliti slyšel; i&#160;sám, že za všecky nesčíslné zákony, práva a&#160;zřízení světská stojí, nýbrž tisíckrát nad ně dokonalejší jest, shledal a&#160;zkusil.</p>
			<p class="MLP_UROVEN4_NADPIS_11_-I-"><span class="CharOverride-2">Zákonů obšírných křesťan pravý nepotřebuje</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Kdo zajisté Boha z&#160;celého srdce miluje, tomu netřeba mnoho předpisovati, kdy, kde, jak a&#160;kolikrát Bohu sloužiti, klaněti se a&#160;jej ctíti má; protože samo to srdečné s&#160;Bohem spojení a&#160;ku poslušenství hotovost nejlibější jemu poctou jest a&#160;člověka, aby vždycky a&#160;všudy sám v&#160;sobě chválil a&#160;všemi činy svými slávu jeho obmýšlel, vede. Tak, kdo bližního jako sám sebe miluje, nepotřebuje obšírných nařizování, kde by, kdy a&#160;v&#160;čem jeho šetřiti měl, v&#160;čem jemu neškoditi, v&#160;čem dluh povinný navraceti; sama zajisté láska, jak se k&#160;němu chovati má, plně jemu všecko poví a&#160;ukáže. Zlého člověka znamení jest všudy práv žádati, a&#160;co se činiti má, z&#160;rejster toliko chtíti věděti, protože nám doma v&#160;srdci prst Boží ukazuje, co sobě chceme, to že sme i&#160;bližnímu povinni. Ale na ta vnitřní vlastního svědomí svědectví, poněvadž svět nedbá a&#160;jen povrchních řádů šetří, tím jest, že žádného pravého řádu v&#160;světě není; než jen podhlédání, nedověřování, nedorozumění, záští, různice, závisti, nenávisti, krádeže, vraždy a&#160;co toho víc. Bohu právě oddaní na svědomí své jedince dají pozor; co jim to zapovídá, do toho nejdou, co ukazuje, že činěno býti má, činí, nic se na zisk, přízeň a&#160;cokoli neohlédajíce.</p>
			<p class="MLP_UROVEN4_NADPIS_11_-I-"><span class="CharOverride-2">Mezi pravými křesťany jednomyslnost</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> Odtud vyplývá jednostejnost jakási aneb jich všech k&#160;sobě podobnost, že jako by do jedné formy sliti byli všickni, tak jsou: všickni totéž smýšlejí, totéž věří, totéž chtějí a&#160;nechtějí, protože od jednoho a&#160;téhož ducha vyučeni jsou. A&#160;ku podivu jest, že (což sem tu s&#160;libostí spatřoval) lidé, kteříž nikdy jeden druhého neviděl a&#160;neslyšel a&#160;přes svět třeba od sebe vzdáleni jsou, jako by však jeden druhému z&#160;oka vypadl, nýbrž jako by jeden v&#160;druhém seděl, totéž mluví, totéž vidí, totéž cítí. Takže ač darů rozdílnost veliká jest, jako na nástroji hudebném strun neb píšťal rozdílný tenší a&#160;tlustší zvuk: libá však jich spoluvznějících harmonia. Což křesťanské jednoty veliké jest tajemství, nýbrž Božské jednoty důvod, nýbrž věčnosti, kdež jedním duchem všecko se konati bude, předukázání.</p>
			<p class="MLP_UROVEN4_NADPIS_11_-I-"><span class="CharOverride-2">A jednočitedlnost</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">5.</span> Z&#160;jednostejnosti té jednočitedlnost pochází, že se s&#160;jedním radujícím všickni radují, rmoutícím rmoutí. Přezlou sem byl v&#160;světě věc znamenal, kteráž mne nejednou zkormoutila, že když se někomu zle vedlo, jiní z&#160;toho plesali; když bloudil, jiní se smáli; když bral škodu, jiní z&#160;toho zisku hledali; nýbrž pro svůj zisk, potěšení a&#160;kratochvíl sami bližního ku pádu a&#160;škodě přivodili. Mezi těmito jináče sem našel; nebo každý tak dobře a&#160;pilně od bližního jako od sebe neštěstí a&#160;nepohodlí odháněl; pakli odvrátiti nemohl, troudil se nejináč, než jako by se jeho samého dotýkalo; jakož se dotýkalo, protože jedno srdce a&#160;jedna duše byli všickni. Jakož zajisté železní v&#160;kompasích jazýčkové magnesem potřeni jsouce, všickni se k&#160;jedné a&#160;též straně světa obracejí: tak těchto srdce duchem lásky potřené jsouce, všecka se v&#160;jednu a&#160;tuž stranu, v&#160;štěstí k&#160;radosti, v&#160;neštěstí k&#160;zármutku obracejí. A&#160;tu sem poznal, že to falešní jsou křesťané, kteří své jen věci pilně vedou, bližních nedbají; z&#160;které strany ruka Boží doléhá, odtud se pilně odvracují, a&#160;své jen hnízdo ohražujíce, jiných vně na větru a&#160;dešti nechávají. Jinak tuto, jinak sem spatřil. Když jeden trpěl, jiní neplesali; když jeden lačněl, druzí nehodovali; když jeden v&#160;boji stál, druzí nespali: ale společně všecko konáno bylo, až milo bylo na to se dívati.</p>
			<p class="MLP_UROVEN4_NADPIS_11_-I-"><span class="CharOverride-2">A ve všem dobrém sdílnost</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">6.</span> Z&#160;strany statku viděl sem, že ač na větším díle chudí byli, toho, čemuž svět zboží říká, málo mající a&#160;dbající, měl však vždy předce každý téměř svého vlastního něco, tak však, že se s&#160;tím neskrýval a&#160;před jinými (jakž se v&#160;světě děje) neututlával, než měl to jako na obec, hotově a&#160;ochotně, když komu potřebí bylo, poskýtaje a&#160;propůjčuje. Takže všickni mezi sebou s&#160;statkem svým zacházející byli, nejinak než jako za jedním stolem stolící s&#160;nádobím, kteréhož vesměs jednostejným právem užívají. Což vida, zahanbil sem se, že u&#160;nás často se na odpor děje, jedni domy své nádobím, šatami, potravami, zlatem a&#160;stříbrem, jak nejvíc mohou, naplňují a&#160;přeplňují; jiní mezitím neméně služebníci Boží jsouce, sotva se čím přikrýti neb vyživiti mají. Srozuměl sem, pravím, že ta vůle Boží není; světa to jest, převráceného světa křtalt, aby jedni ušperkovaní, druzí nazí chodili; jedni přesycením říhali, druzí hladem zívali; jedni pracně vydělávali, druzí marně utráceli; jedni kratochvílili, druzí kvílili. Z&#160;čehož při jedněch pýcha a&#160;jinými pohrdání, při druhých lítost a&#160;oněm závidění i&#160;jiní neřádové jdou. Tuto nic toho, všecko všechněm společné, i&#160;ta duše.</p>
			<p class="MLP_UROVEN4_NADPIS_11_-I-"><span class="CharOverride-2">A mezi sebou domácnost</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">7.</span> Odtud jde jich k&#160;sobě vespolek domácnost a&#160;odevřenost a&#160;svaté tovaryšství, takže se všickni vespolek, jakkoli dary a&#160;povoláními od sebe rozdílní, za bratří drží a&#160;mají. Nebo praví oni, že všickni sme z&#160;jedné krve pošlí, jednou krví vykoupeni a&#160;obmyti, jednoho Otce dítky, jednoho stolu užívající, jednoho dědictví v&#160;nebesích čekající etc.; jeden nad druhého, krom věcí případných, že nic nemá. Protož sem viděl, jak jedni druhé přívětivostí i&#160;počestností předcházeli i&#160;ochotně sobě vespolek sloužili a&#160;každý místa svého k&#160;vzdělání jiných užíval. Kdo radu měl, radil; kdo umění, učil; kdo sílu, jiné zastupoval; kdo moc, v&#160;řádu zdržoval. Zbloudil-li kdo v&#160;čem, jiní ho upamatovali; zhřešil-li, potrestali; a&#160;každý se i&#160;pamatovati i&#160;trestati rád dal, všecko podle ukázání napraviti hotov jsa, i&#160;to tělo od sebe dáti, kdyby, že jemu nepřináleží, ukázáno bylo.</p>
		</div>
</body>
</html>