<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-50</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-50" xml:lang="cs-CZ">
		<div class="_idGenObjectStyleOverride-1">
			<p id="_idParaDest-48" class="MLP_uroven2_kapitola ParaOverride-1">KAPITOLA XLVI. <br/>Svatí všeho hojnost mají</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Přestati na tom, co kdo má, pravé bohatství</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Svět plný jest Maret, běhajících a&#160;těkajících, pachtujících se a&#160;shánějících ze všech stran, avšak dosti nikdy nemajících. Ale tito jinou povahu mají: každý aby tiše u&#160;noh Pána svého seděl, na tom, a&#160;což ho při tom potkává, dosti maje. Za nejlepší zajisté zboží drží Boží v&#160;sobě přebývající milost, jíž se jedince těší. Zevnitřní věci, kterýmž svět zboží říká, více za zavazadlo než zisk jaký mají, jich však pro potřebu života, pro potřebu pravím, užívajíce. Protož, cokoli jich Pán Bůh komu udělí, málo neb mnoho, každý se praví dosti míti. Věří zajisté a&#160;cele se na to spouštějí, že pod Božím opatrováním jsou, a&#160;protož za neslušné soudí přes Boží poskýtání něčeho sobě více žádati.</p>
			<p class="MLP_text_bez1radku_-12-0- ParaOverride-1"><span class="MLP_znak_tucna_kurziva_11b">2.</span> Divnou sem tu věc viděl: jedni statku, stříbra, zlata, korun, scep­ter dosti měli (nebo i&#160;takové mezi svými Pán Bůh má), jiní nic téměř, kromě odpolu nahého, hladem a&#160;žízní vyschlého těla; avšak onino nic se nemíti, tito všecko se míti pravili, obojí jednostejně dobré mysli jsouce. A&#160;tu sem porozuměl, že v&#160;pravdě bohatý jest ten a&#160;ničeho se mu nedostává, kdož na tom, co má, přestati umí; jemuž mnoho, málo, nic peněz; veliký, malý, žádný domček; nákladné, chatrné, žádné šatstvo; mnozí, jeden, žádný přítel; vysoké, nízké, žádné místo, neb úřad, neb čest, neb pověst; summou něčím neb ničím býti, vše jedno a&#160;též jest. Jak jmenovitě Bůh chce a&#160;jej vede, neb staví, neb sází, tak aby šel, stál, seděl, vše že dobře jest a&#160;lépe, než on rozumí, věře.</p>
			<p class="MLP_UROVEN4_NADPIS_11_-I-"><span class="CharOverride-2">Pobožným se ničeho nenedostává</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Ó blahoslavená a&#160;vinšování hodná hojnosti! Jak šťastní jsou, kteříž tak bohatí jsou! Nebo byť pak někteří v&#160;očích světa bídní a&#160;mizerní byli, v&#160;pravdě však jsou tisíckrát lép než jací světa boháči opatřeni, i&#160;z&#160;strany vezdejších věcí. Tito zajisté sami svoji opatrovatelé jsou i&#160;s&#160;svým statkem tisícerým příhodám poddáni: oheň, voda, rez, zloději etc. o&#160;to je připravují. Onino pak opatrovníka majíce Boha, vždycky u&#160;něho všech potřeb živý sklad mají, kterýž je každodenně z&#160;špižírny své krmí, z&#160;komory své odívá, z&#160;pokladnice své na útratu vydává. Ne k&#160;úplnému-li dostatku, k&#160;slušné však potřebě vždycky; ne podle-li rozumu jejich, podle však své prozřetedlnosti, na kteréž oni tisíckrát raději než na rozumu svém přestávají.</p>
		</div>
</body>
</html>