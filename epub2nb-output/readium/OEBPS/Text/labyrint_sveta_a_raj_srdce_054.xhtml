<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-51</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-51" xml:lang="cs-CZ">
		<div class="_idGenObjectStyleOverride-1">
			<p id="_idParaDest-49" class="MLP_uroven2_kapitola ParaOverride-1">KAPITOLA XLVII. <br/>Bezpečnost bohu oddaných lidí</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Stráž anjelská</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Ačkoli pak nic se v&#160;světě tak obnažené a&#160;všelijakým nebezpečenstvím poddané nezdá, jako pobožných obor, na něž ďábel i&#160;svět škaredě hledí, tepou, bijí; já však velmi sem je zaopatřené viděl. Nebo i&#160;sama společnost jejich veřejně obehnána byla ohnivou zdí, kterouž, když sem blíž přistoupil, hýbati se spatřil sem; nebo nebyla jiného nic než otočení mnoha tisíc tisíců anjelů vůkol, pro něž žádnému nepříteli ani přistoupiti možné nebylo. I&#160;mimo to každý z&#160;nich jednoho měl od Boha sobě přidaného a&#160;zřízeného anjela ochránce, kterýž by na něj pozor měl a&#160;před nebezpečenstvími a&#160;osídly, jamami a&#160;zálohami, pastmi a&#160;nástrahami jakýmikoli bránil a&#160;hájil. Jsou zajisté (poznal sem to a&#160;spatřil) milovníci lidí jakožto spoluslužebníků svých, když je k&#160;povinnosti, k&#160;níž od Boha stvořeni, státi vidí: těm oni rádi slouží, před ďáblem a&#160;zlými lidmi i&#160;nešťastnými příhodami střehou, i&#160;na rukou, kde potřeba, nosíce, od úrazu hájí. A&#160;tu sem porozuměl, jak na pobožnosti mnoho záleží, poněvadž krásní ti a&#160;čistí duchové tu toliko, kde vůni ctností cítí, se drží, smradem hříchů a&#160;nečistot odháníni bývají.</p>
			<p class="MLP_UROVEN4_NADPIS_11_-I-"><span class="CharOverride-2">Anjelé preceptoři naši</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Viděl sem také (čehož zatajiti nesluší) jiný užitek svatého toho neviditedlného tovaryšstva: že jmenovitě oni nejen místo strážných, ale místo preceptorů jsou vyvoleným; jimž o&#160;těch i&#160;jiných věcech často tajná návěští dávají, i&#160;hlubokým skrytým tajemstvím Božím vyučují. Nebo poněvadž oni na tvář vševědoucího Boha vždycky hledí, nemůže před nimi nic ze všech věcí, jichž nábožný člověk žádati můž, skryto býti, a&#160;oni, co sami znají a&#160;ku potřebě vyvolených přináleží, za dovolením Božím jim zjevují. Odtud jest, že často srdce pobožných, i&#160;což se jinde děje, cítí, v&#160;žalostných věcech truchlivé, v&#160;potěšených veselé se nacházeje. Odtud jest, že skrze sny a&#160;jiná vidění aneb i&#160;tajná vnukání to neb jiné, což se buď stalo, neb děje, neb díti bude, v&#160;mysli se jim maluje. Odtud i&#160;jiné jakékoli darů Božích v&#160;nás se množení, bystrá užitečná přemyšlování, rozličné divné invencí, jimiž člověk často sám sebe převyšuje, a&#160;odkud mu to jde, neví. Ó blahoslavená školo synů Božích! Toť jest, což často všecku světskou moudrost k&#160;strnutí přivodí, když vidí, an někdy prostý človíček divná tajemství mluví, budoucí světa a&#160;církve proměny, jako by na ně hleděl, předzvěstuje, ještě na svět nezrodilé krále a&#160;hlavy světa ze jména jmenuje a&#160;jiné věci, jichž by se žádným hvězd zpytováním ani jinak lidským vtipem domysliti lze nebylo, předoznamuje a&#160;hlásá. Kteréž všecky věci takové jsou, že se za ně dosti Bohu, opatrovníku svému, vyděkovati a&#160;těch nebeských poučovatelů svých dosti namilovati nemůžeme. Ale navraťme se k&#160;bezpečnosti pobožných.</p>
			<p class="MLP_UROVEN4_NADPIS_11_-I-"><span class="CharOverride-2">Bůh svým pavéza</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Spatřil sem pak, že nejen anjelskou ochranou, ale i&#160;velebnou Boží přítomností ohražen byl každý z&#160;nich, takže z&#160;nich hrůza šla těm, kteříž se jich přes vůli Boží dotýkati chtěli. Viděl sem na některých zázraky, kteříž házíni byli do vody, do ohně, lvům a&#160;zvěři divoké k&#160;sežrání etc., nic se jich však nechytila žádná rána. Na některé lidská vzteklost hanebně dorážela, zástupové tyranů a&#160;katanů obstupovali i&#160;s&#160;množstvím náhončí jiných, takže někdy mocní králové a&#160;celá království až do unavení se s&#160;nimi, zkaziti chtíce, namáhali; jim však nebylo nic, stáli sobě nebo chodili, svého povolání hledíce vesele. A&#160;tu sem porozuměl, co to jest Boha míti za štít svůj, kterýž když služebníkům svým jisté věci na světě k&#160;vyřízení poroučí a&#160;oni to zmužile konají, on v&#160;nich a&#160;vůkol nich přebývaje, jich sobě jako zřítedlnice oka svého šetří, aby ne dříve, leč po vyřízení, proč na svět posláni byli, padnouti mohli.</p>
			<p class="MLP_UROVEN4_NADPIS_11_-I-"><span class="CharOverride-2">Svatá pobožných honosnost</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> Což oni také znají a&#160;na tu Boží ochranu vesele se spouštějí. Slyšel sem tu některé z&#160;nich chlubiti se, že se nebojí, by stín smrti tu stál, by tisícové tisíců vůkol nich se kladlo, by se všecken svět bouřil, by se země podvracela doprostřed moře, by ten svět pln ďáblů byl etc. Ó&#160;přešťastná v&#160;světě neslýchaná bezpečnosti, když člověk tak v&#160;ruce Boží zavřený a&#160;schovaný, všechněm jiným věcem z&#160;moci vyňatý jest! Rozumějmež tomu, ó&#160;všickni upřímní Kristovi služebníci, že strážného, ochránce a&#160;obhájce přebedlivého máme, samého všemohoucího Boha. Blaze nám!</p>
		</div>
</body>
</html>