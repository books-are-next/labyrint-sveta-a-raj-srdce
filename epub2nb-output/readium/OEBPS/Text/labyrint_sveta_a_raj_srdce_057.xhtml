<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-54</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-54" xml:lang="cs-CZ">
		<div class="_idGenObjectStyleOverride-1">
			<p id="_idParaDest-52" class="MLP_uroven2_kapitola ParaOverride-1">KAPITOLA L. <br/>Poutník křesťany <br/>podle stavů prohlédá</p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> To až potud veřejné všech křesťanů pravých případnosti vypravoval sem; spatře pak já mezi nimi rovně jako v&#160;světě rozdílná povolání, žádostiv sem byl, jak kteří stupně svého ostříhají, také se podívati. I&#160;nalezl sem ušlechtilý opět při všem řád, až milo, ale toho již obšírně vyčítati nechci, krátce toliko něco dotknu.</p>
			<p class="MLP_UROVEN4_NADPIS_11_-I-"><span class="CharOverride-2">Manželství křesťanů jaké</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> Manželství jejich viděl sem, že se od panictví nemnoho dělí; proto že při nich jak v&#160;žádostech, tak v&#160;pečování zřízenost jest. Místo oněch ocelivých pout viděl sem tuto zlaté zápony, místo trhání se od sebe potěšené těl i&#160;srdcí spojení. Pakli co nezvolností toho jejich stavu se přidrželo, vynahrazovalo se to království Božího skrze to rozmnožováním.</p>
			<p class="MLP_UROVEN4_NADPIS_11_-I-"><span class="CharOverride-2">Vrchnost mezi sebou jakou mají</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">3.</span> Komu se z&#160;nich nad jinými seděti a&#160;vrchností slouti dostávalo, tak se k&#160;svěřeným sobě poddaným svým choval, jak rodičů vlastně k&#160;dítkám obyčej jest, i&#160;láskou i&#160;péčí; načež dívati se milo bylo. A&#160;viděl sem, jak mnozí z&#160;takové vrchnosti, ruce spínajíc, Boha chválili. Zase pak, kdo pod moc jinému přináležel, tak se hleděl říditi, aby nejen slovem, ale skutkem poddaný byl; Boha tím ctě, aby kohož mu představil, buď on jakých buď povah, všelikou k&#160;němu uctivost a&#160;šetrnost slovy i&#160;skutky i&#160;myšlením pronášel.</p>
			<p class="MLP_UROVEN4_NADPIS_11_-I-"><span class="CharOverride-2">A jaké učené</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">4.</span> Když sem mezi nimi dále chodil, spatřil sem nemálo lidí učených, kteříž proti obyčeji světa, jak který daleko jiné uměním, tak daleko pokorou předcházel, a&#160;byli sama vlídnost a&#160;přívětivost. S&#160;jedním mi se mluviti dostalo, o&#160;němž bylo smyšlení, že nic není ve všech uměních lidských, což by před ním ukryto bylo; on však jako nejsprostnější tak se stavěl, nad hloupostí a&#160;neumělostí svou tytýž vzdychaje. Umění jazyků u&#160;nich v&#160;malé jest vážnosti, jestliže umění moudrosti k&#160;tomu nepřistoupí. Nebo prý jazykové moudrosti nedávají, než k&#160;tomu toliko jsou, abychom s&#160;jinými obyvateli okršlku zemského, buď živými neb mrtvými, rozmlouvati mohli. A&#160;protož ne kdo mnoha jazyky mluviti, než kdo užitečné věci mluviti umí, že učený jest. Užitečné pak věci nazývají všecky skutky Boží, k&#160;jichž poznání artes že napomáhají něco, (N.&#160;B.) ale však známosti té pravá studnice že jsou svatá Písma a&#160;učitel Duch svatý, cíl pak všeho Kristus, ten ukřižovaný. Protož všickni tito, viděl sem, že vším uměním svým k&#160;Kristu jako k&#160;centrum směřovali; pakli co k&#160;Kristu překážkou býti viděli, všecko, byť i&#160;nejvtipnější bylo, opomítali. Knihy lidské, viděl sem, že čtou všelijaké podle příčin, ale vybranějších toliko pilně hledí, všudy šetříc, aby lidské řečňování za lidské měli. Sami knihy také píší, ale ne pro roztřásání jména svého, než když naději mají, že něčím užitečně s&#160;bližními se sděliti, obecnému dobrému v&#160;něčem napomoci, zlému uhájiti moci budou.</p>
			<p class="MLP_UROVEN4_NADPIS_11_-I-"><span class="CharOverride-2">Jaké kněží a teology</span></p>
			<p class="MLP_text_bez1radku"><span class="MLP_znak_tucna_kurziva_11b">5.</span> Kněží a&#160;kazatelů viděl sem tu jistý počet podle potřeby církve; vše v&#160;hábitu prostičkém, obyčejů krotkých a&#160;přívětivých jak mezi sebou, tak vůbec k&#160;jiným. Času více s&#160;Bohem než lidmi trávili, modlitbami, čtením a&#160;přemyšlováním. Co mimo to času jest, ten na vyučování, jiných buď v&#160;shromáždění vůbec, aneb v&#160;soukromnosti obzvláštně vynakládají. (N.&#160;B.) Jistili mi to posluchači a&#160;sám sem zkusil, že se kázání jejich nikdá bez vnitřního pohnutí srdce a&#160;svědomí neslýchá, protože z&#160;úst jejich pronikavá moc božských výmluvností plyne. I&#160;plesání sem při poslouchajících i&#160;slzy spatřil, když se aneb o&#160;milosrdenství Božím, aneb o&#160;lidské nevděčnosti mluvilo; tak se to od nich opravdově, živě a&#160;vroucně koná. Za hanbu by sobě kladli něčemu jiné učiti, čehož by prvé sami na sobě příkladu neukazovali. Takže i&#160;když mlčí, čemu se z&#160;nich učiti jest. Přistoupil sem pak obzvláštně k&#160;jednomu z&#160;nich, promluviti chtěje, kterýž byl muž počestných šedin a&#160;z&#160;jehož tváře božského hned cosi se stkvělo. Když se mnou mluvil, řeč jeho přívětivé jakési přísnosti plná byla a&#160;všelijak patrné bylo, že Boží legát jest, tak nic světem nepáchl. (N.&#160;B.) Když sem ho obyčejem naším tituli ctíti chtěl, nedal, nazývaje to fraškami světa; jemu titule a&#160;cti dosti že jest, jestliže jej služebníkem Božím, a&#160;líbí-li mi se otcem svým, nazovu. Když mi požehnání dával, nevím jakou pochotnost a&#160;v&#160;srdci rozvínající se radost sem cítil; a&#160;porozuměl sem v&#160;pravdě, že pravá theologia mocnějšího a&#160;pronikavějšího cosi jest, nežli jakž se toho vůbec zakouší. (N.&#160;B.) A&#160;zapýřil sem se, vzpomena tu na některých našich kněží nadutost, pýchu, lakomství, společné různice, nepřízně a&#160;nenávisti, ožralství a&#160;summou tělesnost; jejichž slova a&#160;skutkové tak daleko od sebe stojí, že jen z&#160;žertu o&#160;ctnostech a&#160;křesťanském životu zdají se mluviti. Mně se, ať pravdu vyznám, tito líbili, muži vroucího ducha, krotkého těla; milovníci nebeských věcí, nedbalci zemských; bedliví nad stádem, zapominatedlní nad sebou; střízliví vínem, opojení duchem; skrovní v&#160;řečech, hojní v&#160;skutcích; a&#160;z&#160;nichž každý přední v&#160;práci, poslední v&#160;chloubě býti se snažil: summou skutky, slovy i&#160;myšleními všechněch duchovní vzdělání obmýšlející.</p>
		</div>
</body>
</html>