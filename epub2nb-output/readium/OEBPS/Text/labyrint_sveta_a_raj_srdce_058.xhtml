<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-55</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-55" xml:lang="cs-CZ">
		<div class="_idGenObjectStyleOverride-1">
			<p id="_idParaDest-53" class="MLP_uroven2_kapitola ParaOverride-1">KAPITOLA LI. <br/>Smrt křesťanů věrných</p>
			<p class="MLP_UROVEN4_NADPIS_11_-I- ParaOverride-6"><span class="CharOverride-2">Smrt křesťanů libá</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> Když sem se pak dosti mezi křesťany těmito naprocházel a&#160;na jejich činy nadíval, spatřil sem naposledy, že i&#160;mezi nimi Smrt se procházela; ale ne tak jako v&#160;světě postavy mrzuté, nahá, nemilá, než obvinutá pěkně prostěradly Kristovými, jichž v&#160;hrobě byl zanechal. Ta jednak k&#160;tomu, jednak k&#160;onomu přistoupivši, že čas jest odejíti z&#160;světa, pověděla. Ach, jaká radost a&#160;plesání, kdo té noviny dostal! Jen aby spíš bylo, všeliké bolesti, i&#160;meč, i&#160;oheň, i&#160;kleště, i&#160;všecko podnikali. I&#160;usnul každý pokojně, tiše a&#160;libě.</p>
			<p class="MLP_UROVEN4_NADPIS_11_-I-"><span class="CharOverride-2">Způsob jejich po smrti</span></p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">2.</span> A&#160;já hledě, co s&#160;nimi dále bude, spatřil sem, že anjelé podle Božího poručení každému místo obhlídli, kde by pokojíček svůj a&#160;odpočinutí míti mělo tělo jeho; kamž když od přátel neb nepřátel neb anjelů samých vloženo bylo, ostříhali hrobu, aby těla svatých v&#160;pokoji před Satanem chována byla a&#160;ani nejmenší prášek z&#160;nich se neztratil. Jiní zatím anjelé duši pojmouc, nesli zhůru v&#160;blesku a&#160;plesání divném; kamž když sem za nimi (perspicillí přiopraviv) zrakem víry pronikl, spatřil sem slávu nevypravitedlnou.</p>
		</div>
</body>
</html>