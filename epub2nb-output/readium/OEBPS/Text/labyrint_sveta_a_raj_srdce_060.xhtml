<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>labyrint_sveta_a_raj_srdce-57</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="labyrint_sveta_a_raj_srdce-57" xml:lang="cs-CZ">
		<div class="_idGenObjectStyleOverride-1">
			<p id="_idParaDest-55" class="MLP_uroven2_kapitola ParaOverride-1">KAPITOLA LIII. <br/>Poutník za domácího <br/>Božího přijat</p>
			<p class="MLP_text_bez1radku ParaOverride-1"><span class="MLP_znak_tucna_kurziva_11b">1.</span> To když já dopovím, ozve mi se z&#160;prostřed trůnu Spasitel můj Pán Ježíš a&#160;rozkošnými těmito ke mně slovy promluví: „Nebojž se, milý můj, já s&#160;tebou jsem, tvůj Vykupitel; já Utěšitel tvůj, neboj se. Aj, nepravost tvá odňata jest od tebe a&#160;hřích tvůj shlazen. Raduj se a&#160;plesej, nebo jméno tvé mezi těmito napsáno jest; když mi věrně sloužiti budeš, jako jeden z&#160;těchto budeš. Cos viděl koli, uživ toho k&#160;bázni mé, a&#160;větší věci nad tyto uzříš časem svým. Ostříhej se jen v&#160;tom, k&#160;čemu sem tě zavolal, a&#160;jakť sem cestu k&#160;slávě této ukázal, tak ní kráčej. Buď v&#160;světě, dokud tě tam nechávám, poutníkem, podruhem, příchozím a&#160;hostem; u&#160;mne pak zde domácím mým, právo nebešťanství tobě se dává. A&#160;protož zde obcování své míti hleď a&#160;měj mysl ke mně co nejvýš vždycky zdviženou, k&#160;bližním co nejníž skloněnou. Zemských věcí, dokud tam jsi, užívej, v&#160;nebeských se kochej. Buď povolný mně, odporný a&#160;odbojný světu a&#160;tělu; ostříhej vnitř tobě ode mne udělené moudrosti; zevnitř tobě ode mne poručené sprostnosti; měj hlásné srdce, tichý jazyk; k&#160;čitedlnosti bíd bližních buď outlý, k&#160;snášení vlastních křivd otrlý. Duší služ mně samému, tělem, komu můžeš aneb musíš; coť poroučím, čiň, co na tě vzkládám, nes; k&#160;světu buď neochotný, ke mně vždycky se vinoucí; v&#160;světě buď tělem, ve mně srdcem. Tak budeš-li činiti, blažený jsi a&#160;dobře bude tobě. Odejdiž již, milý můj, a&#160;stůj v&#160;losu svém až do skonání svého, užívaje potěšení, k&#160;němuž sem tě přivedl, s&#160;radostí.“</p>
		</div>
</body>
</html>