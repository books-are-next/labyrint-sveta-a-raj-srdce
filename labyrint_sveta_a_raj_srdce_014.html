<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA VII\.Poutník prohlédá rynk světa">
    <meta name="apple-mobile-web-app-capable" content="yes">
    <title>KAPITOLA VII.Poutník prohlédá rynk světa</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_013.html">
    <link rel="next" href="./labyrint_sveta_a_raj_srdce_015.html">
    <meta name="nb-order" content="10">
    <link rel="self" href="labyrint_sveta_a_raj_srdce_014.html">
    <meta name="nb-identifier" content="komensky-labyrint-sveta-a-raj-srdce-5030f9d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2142" data-nb-chars="12644">
    <nav role="doc-toc">
      <ul class="plain section">
        <li><a href="labyrint_sveta_a_raj_srdce_005.html">Viděl sem všecky skutky...</a></li>
        <li><a href="labyrint_sveta_a_raj_srdce_006.html">Věnování</a></li>
        <li><a href="labyrint_sveta_a_raj_srdce_007.html">K&nbsp;čtenáři</a></li>
        <li><a href="labyrint_sveta_a_raj_srdce_008.html">KAPITOLA I.O&nbsp;příčinách v&nbsp;svět putování</a></li>
        <li><a href="labyrint_sveta_a_raj_srdce_009.html">KAPITOLA II.Poutník dostal Všudybuda za vůdce</a></li>
        <li><a href="labyrint_sveta_a_raj_srdce_010.html">KAPITOLA III. Mámení se přitovaryšilo</a></li>
        <li><a href="labyrint_sveta_a_raj_srdce_011.html">KAPITOLA IV.Poutník uzdy a&nbsp;brýlí dostal</a></li>
        <li><a href="labyrint_sveta_a_raj_srdce_012.html">KAPITOLA V.Poutník se z&nbsp;vysoka na svět dívá</a></li>
        <li><a href="labyrint_sveta_a_raj_srdce_013.html">KAPITOLA VI.Osud rozděluje povolání</a></li>
        <li><a href="labyrint_sveta_a_raj_srdce_014.html">KAPITOLA VII.Poutník prohlédá rynk světa</a></li>
        <li><a href="labyrint_sveta_a_raj_srdce_015.html">KAPITOLA VIII.Poutník prohlédá stav a&nbsp;řád manželů</a></li>
        <li><a href="labyrint_sveta_a_raj_srdce_016.html">KAPITOLA IX.Poutník prohlédá stav řemeslníků</a></li>
        <li><a href="labyrint_sveta_a_raj_srdce_017.html">KAPITOLA X.Poutník stav učených prohlédá, nejprv veřejně</a></li>
        <li><a href="labyrint_sveta_a_raj_srdce_018.html">KAPITOLA XI.Poutník přišel mezi filozofy</a></li>
        <li><a href="labyrint_sveta_a_raj_srdce_019.html">KAPITOLA XII.Poutník prohlédá alchymií</a></li>
        <li><a href="labyrint_sveta_a_raj_srdce_020.html">KAPITOLA XIII.Poutník se na Rose-Crucios dívá</a></li>
        <li><a href="labyrint_sveta_a_raj_srdce_021.html">KAPITOLA XIV.Poutník medicínu prohlédá</a></li>
        <li><a href="labyrint_sveta_a_raj_srdce_022.html">KAPITOLA XV.Poutník spatřuje juris prudentiam</a></li>
        <li><a href="labyrint_sveta_a_raj_srdce_023.html">KAPITOLA XVI.Poutník se na promocí mistrů a&nbsp;doktorů dívá</a></li>
        <li><a href="labyrint_sveta_a_raj_srdce_024.html">KAPITOLA XVII.Poutník prohlédá stav nábožníků</a></li>
        <li><a href="labyrint_sveta_a_raj_srdce_025.html">KAPITOLA XVIII.Prohlédá náboženství křesťanské</a></li>
        <li><a href="labyrint_sveta_a_raj_srdce_026.html">KAPITOLA XIX.Poutník stav vrchností spatřuje</a></li>
        <li><a href="labyrint_sveta_a_raj_srdce_027.html">KAPITOLA XX.Stav soldátský</a></li>
        <li><a href="labyrint_sveta_a_raj_srdce_028.html">KAPITOLA XXI.Stav rytířský</a></li>
        <li><a href="labyrint_sveta_a_raj_srdce_029.html">KAPITOLA XXII.Poutník mezi novináře trefil</a></li>
        <li><a href="labyrint_sveta_a_raj_srdce_030.html">KAPITOLA XXIII. Poutník prohlédá hrad Fortuny; a&nbsp;nejprv přístup k&nbsp;němu</a></li>
        <li><a href="labyrint_sveta_a_raj_srdce_031.html">KAPITOLA XXIV. Poutník způsob boháčů prohlédá</a></li>
        <li><a href="labyrint_sveta_a_raj_srdce_032.html">KAPITOLA XXV. Způsob rozkošných světa</a></li>
        <li><a href="labyrint_sveta_a_raj_srdce_033.html">KAPITOLA XXVI. Způsob povýšených světa</a></li>
        <li><a href="labyrint_sveta_a_raj_srdce_034.html">KAPITOLA XXVII. Sláva slovoutných v&nbsp;světě</a></li>
        <li><a href="labyrint_sveta_a_raj_srdce_035.html">KAPITOLA XXVIII. Poutník sobě zoufati počíná a&nbsp;s&nbsp;svými vůdci se hádá</a></li>
        <li><a href="labyrint_sveta_a_raj_srdce_036.html">KAPITOLA XXIX. Poutník hrad královny světa, Moudrosti, prohlédá</a></li>
        <li><a href="labyrint_sveta_a_raj_srdce_037.html">KAPITOLA XXX.Poutník na palácu Moudrosti obžalován</a></li>
        <li><a href="labyrint_sveta_a_raj_srdce_038.html">KAPITOLA XXXI. Šalomoun na palác Moudrosti přišel s&nbsp;houfy velikými</a></li>
        <li><a href="labyrint_sveta_a_raj_srdce_039.html">KAPITOLA XXXII. Poutník se na tajné soudy a&nbsp;správu světa dívá</a></li>
        <li><a href="labyrint_sveta_a_raj_srdce_040.html">KAPITOLA XXXIII. Šalomoun marnosti a&nbsp;šalby světa vyjevuje</a></li>
        <li><a href="labyrint_sveta_a_raj_srdce_041.html">KAPITOLA XXXIV. Šalomoun oklamán a&nbsp;sveden</a></li>
        <li><a href="labyrint_sveta_a_raj_srdce_042.html">KAPITOLA XXXV. Šalomounovo tovaryšstvo rozplášeno, jímáno, smrtmi ohavnými zprovázíno</a></li>
        <li><a href="labyrint_sveta_a_raj_srdce_043.html">KAPITOLA XXXVI. Poutník z&nbsp;světa utéci chce</a></li>
        <li><a href="labyrint_sveta_a_raj_srdce_044.html">KAPITOLA XXXVII. Poutník domu trefil</a></li>
        <li><a href="labyrint_sveta_a_raj_srdce_045.html">KAPITOLA XXXVIII. Krista za hostě dostal</a></li>
        <li><a href="labyrint_sveta_a_raj_srdce_046.html">KAPITOLA XXXIX. Námluva jejich společná</a></li>
        <li><a href="labyrint_sveta_a_raj_srdce_047.html">KAPITOLA XL. Poutník jak proměněn</a></li>
        <li><a href="labyrint_sveta_a_raj_srdce_048.html">KAPITOLA XLI. Poutník do neviditedlné církve odkázán</a></li>
        <li><a href="labyrint_sveta_a_raj_srdce_049.html">KAPITOLA XLII. Vnitřních křesťanů světlo</a></li>
        <li><a href="labyrint_sveta_a_raj_srdce_050.html">KAPITOLA XLIII. SVOBODA BOHU ODDANÝCH SRDCÍ</a></li>
        <li><a href="labyrint_sveta_a_raj_srdce_051.html">KAPITOLA XLIV. Řád vnitřních křesťanů</a></li>
        <li><a href="labyrint_sveta_a_raj_srdce_052.html">KAPITOLA XLV. Bohu oddaným srdcím vše lehko a&nbsp;snadno</a></li>
        <li><a href="labyrint_sveta_a_raj_srdce_053.html">KAPITOLA XLVI. Svatí všeho hojnost mají</a></li>
        <li><a href="labyrint_sveta_a_raj_srdce_054.html">KAPITOLA XLVII. Bezpečnost bohu oddaných lidí</a></li>
        <li><a href="labyrint_sveta_a_raj_srdce_055.html">KAPITOLA XLVIII. Pobožní mají odevšad pokoj</a></li>
        <li><a href="labyrint_sveta_a_raj_srdce_056.html">KAPITOLA XLIX. Pobožní mají stálou v&nbsp;srdci radost</a></li>
        <li><a href="labyrint_sveta_a_raj_srdce_057.html">KAPITOLA L. Poutník křesťany podle stavů prohlédá</a></li>
        <li><a href="labyrint_sveta_a_raj_srdce_058.html">KAPITOLA LI. Smrt křesťanů věrných</a></li>
        <li><a href="labyrint_sveta_a_raj_srdce_059.html">KAPITOLA LII. Poutník spatřuje slávu Boží</a></li>
        <li><a href="labyrint_sveta_a_raj_srdce_060.html">KAPITOLA LIII. Poutník za domácího Božího přijat</a></li>
        <li><a href="labyrint_sveta_a_raj_srdce_061.html">KAPITOLA LIV. Zavírka všeho</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="40"><span class="idea" data-nb-ref-number="1" id="idea1" data-nb-words="5" data-nb-chars="40">KAPITOLA VII.Poutník prohlédá rynk světa</span></h1>
        <section>
          <h3 id="vidí-lidu-rozličnost" class="chunk" data-nb-ref-number="2" data-nb-words="3" data-nb-chars="20"><span class="idea" data-nb-ref-number="2" id="idea2" data-nb-words="3" data-nb-chars="20">Vidí lidu rozličnost</span></h3>
          <p class="chunk" data-nb-ref-number="3" data-nb-words="59" data-nb-chars="337"><span class="idea" data-nb-ref-number="3" id="idea3" data-nb-words="59" data-nb-chars="337"><strong><em>1.</em></strong> I&nbsp;dí mi&nbsp;můj vůdce: „Poněvadž všecko prohlédati máš, nejdřív jděme na&nbsp;rynk.“ I&nbsp;vyvede mne. A&nbsp;aj, nesčíslné zástupy vidím jako mlha. Nebo tu&nbsp;ze&nbsp;všeho světa jazyků a&nbsp;národů, všelijakého věku, zrostu, pohlaví, stavu, řádu a&nbsp;povolání lidé byli. Na&nbsp;něž nejprv hledě, vidím předivné jich sem tam motání jako při rojení včel a&nbsp;mnohem divněji.</span></p>
          <h3 id="srozličnými-povahami-anbspposuňky" class="chunk" data-nb-ref-number="4" data-nb-words="5" data-nb-chars="31"><span class="idea" data-nb-ref-number="4" id="idea4" data-nb-words="5" data-nb-chars="31">S&nbsp;rozličnými povahami a&nbsp;posuňky</span></h3>
          <p class="chunk" data-nb-ref-number="5" data-nb-words="115" data-nb-chars="728"><span class="idea" data-nb-ref-number="5" id="idea5" data-nb-words="115" data-nb-chars="728"><strong><em>2.</em></strong> Nebo jedni chodili, jiní běhali, jiní jezdili, jiní stáli, jiní seděli, jiní leželi, jiní vstávali, jiní zas léhali, jiní se&nbsp;rozličně vrtěli; někteří byli samotní, jiní po&nbsp;houfích větších nebo menších. Kroj a&nbsp;křtalt přerozličný byl na&nbsp;nich, někteří čiře nazí, s&nbsp;divnými všickni posuňky. Potkali-li se&nbsp;kteří, rozličného tu&nbsp;bylo kejklování, rukama, ústy, koleny a&nbsp;jinak, k&nbsp;sobě se&nbsp;toulení a&nbsp;choulení, summou rozličné trety. I&nbsp;dí mi&nbsp;můj tlumočník: „Tu, hle, máš to&nbsp;ušlechtilé pokolení lidské, ten rozkošný, rozumem a&nbsp;nesmrtedlností obdařený tvor, kterýž jak neskonalého Boha obraz a&nbsp;k&nbsp;němu podobnost v&nbsp;sobě nosí, z&nbsp;rozličnosti těchto jejich neskonalých činů poznati se&nbsp;může; tu&nbsp;jako v&nbsp;zrcadle spatříš důstojnost pokolení svého.“</span></p>
          <h3 id="pokrytství-při-všech" class="chunk" data-nb-ref-number="6" data-nb-words="3" data-nb-chars="20"><span class="idea" data-nb-ref-number="6" id="idea6" data-nb-words="3" data-nb-chars="20">Pokrytství při všech</span></h3>
          <p class="chunk" data-nb-ref-number="7" data-nb-words="97" data-nb-chars="534"><span class="idea" data-nb-ref-number="7" id="idea7" data-nb-words="97" data-nb-chars="534"><strong><em>3.</em></strong> Hledím tedy sobě na&nbsp;ně&nbsp;ostřeji a&nbsp;spatřím nejprv, že&nbsp;každý v&nbsp;houfu mezi jinými chodě, larvu na&nbsp;tváři nosí, odejda pak, kde by&nbsp;sám neb mezi sobě rovnými byl, ji&nbsp;smyká; a&nbsp;do houfu jíti maje, zase připíná. I&nbsp;zeptám se, co&nbsp;to&nbsp;znamená? Odpověděl mi: „To jest, synu milý, lidská opatrnost, aby se&nbsp;ne&nbsp;všechněm každý, co&nbsp;jest, zjevoval. Sám u&nbsp;sebe může člověk býti, jakýž jest, před lidmi pak lidsky se&nbsp;ukazovati a&nbsp;věcem svým tvárnost dávati sluší.“ Takž mi&nbsp;se&nbsp;chuť udělá, abych pilněji, jací pak bez toho ulíčeného přikrytí jsou, pohleděl.</span></p>
          <h3 id="anbspdivná-potvorství" class="chunk" data-nb-ref-number="8" data-nb-words="3" data-nb-chars="18"><span class="idea" data-nb-ref-number="8" id="idea8" data-nb-words="3" data-nb-chars="18">A&nbsp;divná potvorství</span></h3>
          <p class="chunk" data-nb-ref-number="9" data-nb-words="221" data-nb-chars="1288"><span class="idea" data-nb-ref-number="9" id="idea9" data-nb-words="221" data-nb-chars="1288"><strong><em>4.</em></strong> A&nbsp;maje na&nbsp;to&nbsp;pozor, vidím, že&nbsp;všickni nejen v&nbsp;obličeji, ale i&nbsp;sic na&nbsp;těle rozličně jsou zpotvořeni. Napořád byli trudovatí, prašiví či&nbsp;malomocní. A&nbsp;mimo to&nbsp;některý měl svinský pysk, jiný psí zuby, jiný volové rohy, jiný osličí uši, jiný baziliškové oči, jiný liščí ocas, jiný vlčí pazoury; některé sem viděl s&nbsp;pávovým vysoko vytaženým krkem, jiné s&nbsp;dedkovým naježeným chocholem, některé s&nbsp;koňskými kopyty etc. Nejvíc pak bylo podobných opicím. I&nbsp;zděsím se&nbsp;a&nbsp;řeknu: „Však pak já&nbsp;toto potvory jakési vidím.“ „Co (prý), všetýčko, pravíš, potvory?“ dí&nbsp;tlumočník a&nbsp;hrozí mi&nbsp;pěstí. „Hleď jen skrze okuláry dobře, spatříš, že&nbsp;lidé jsou.“ Někteří pak z&nbsp;mimo jdoucích zaslechli, že&nbsp;sem je&nbsp;potvorami nazval, a&nbsp;zastavíc se&nbsp;reptali a&nbsp;na mne se&nbsp;také potrhovali. Takž já&nbsp;srozuměv, že&nbsp;tu&nbsp;mudrovati darmo, umlkl sem, pomysle sobě: Když pak lidmi býti chtějí, nechť jsou, já&nbsp;však, co&nbsp;vidím, vidím. Bál sem se&nbsp;pak, aby mi&nbsp;brýlí lépe nepřitlačil a&nbsp;mne nezmámil, protož sem uložil mlčeti a&nbsp;tiše raději na&nbsp;ty&nbsp;tak bystré věci, jakýchž sem tu&nbsp;začátek spatřil, se&nbsp;dívati. I&nbsp;hledím znovu a&nbsp;vidím, jak někteří uměle s&nbsp;těmi larvami zacházeli, hbitě je&nbsp;zsmykajíce i&nbsp;vstavujíce, takže v&nbsp;okamžení sobě, kde viděli potřebu, jinou tvárnost dáti uměli. A&nbsp;tu sem již začínal běhu světa toho vyrozumívati, ale mlčel sem.</span></p>
          <h3 id="nedorozumění-společná-při-všech" class="chunk" data-nb-ref-number="10" data-nb-words="4" data-nb-chars="31"><span class="idea" data-nb-ref-number="10" id="idea10" data-nb-words="4" data-nb-chars="31">Nedorozumění společná při všech</span></h3>
          <p class="chunk" data-nb-ref-number="11" data-nb-words="78" data-nb-chars="477"><span class="idea" data-nb-ref-number="11" id="idea11" data-nb-words="78" data-nb-chars="477"><strong><em>5.</em></strong> Pozoruji také a&nbsp;slyším je&nbsp;k&nbsp;sobě rozličnými jazyky mluviti, takže na&nbsp;větším díle nic sobě nerozuměli, ani neodpovídali aneb o&nbsp;jiném, než řeč byla, odpovídali, každý jinak. Někudy jich celá hromada stála, všickni třebas mluvili, každý své, a&nbsp;žádný žádného neposlouchal, ačkoli i&nbsp;trhali jedni druhými, vyslechnutí chtíce; však ho&nbsp;nebylo, spíše rvanice a&nbsp;pranice. I&nbsp;řekl sem: „Ale pro Bůh, což pak toto v&nbsp;Babyloně jsme? Tutoť každý svou píseň hude; můž-liž větší směsice býti?“</span></p>
          <h3 id="neužitečnými-věcmi-senbspzanášení" class="chunk" data-nb-ref-number="12" data-nb-words="4" data-nb-chars="30"><span class="idea" data-nb-ref-number="12" id="idea12" data-nb-words="4" data-nb-chars="30">Neužitečnými věcmi se&nbsp;zanášení</span></h3>
          <p class="chunk" data-nb-ref-number="13" data-nb-words="209" data-nb-chars="1278"><span class="idea" data-nb-ref-number="13" id="idea13" data-nb-words="209" data-nb-chars="1278"><strong><em>6.</em></strong> Málo pak tu&nbsp;byl kdo zahálivý, všickni se&nbsp;prací nějakou zanášeli, ale kteréž práce (a&nbsp;tohoť bych se&nbsp;byl nikdy nenadál) nic nebyly než aneb hříčky dětinské aneb leda pachtování. Někteří zajisté sbírali smeti a&nbsp;rozdělovali mezi sebe; někteří se&nbsp;s&nbsp;kládím a&nbsp;kamením sem a&nbsp;tam váleli, aneb je&nbsp;po&nbsp;škřipcích zhůru leckams táhali a&nbsp;spouštěli zase; někteří kopali zemi a&nbsp;převáželi neb přenášeli z&nbsp;místa na&nbsp;místo; ostatek lidu se&nbsp;zvonci, zrcadly, měchýři, hrkavkami a&nbsp;jinými titěrkami zacházeli; někteří i&nbsp;s&nbsp;svým stínem hráli, jej měříce, honíce, lapajíce. A&nbsp;to vše tak úsilně, až&nbsp;mnozí stonali a&nbsp;potili se, někteří se&nbsp;i&nbsp;přetrhovali. A&nbsp;byli všudy téměř úředníci jacísi, kteříž takové věci poroučeli a&nbsp;rozměřovali s&nbsp;velikou srdnatostí, jiní jich zase s&nbsp;nemenší srdnatostí poslouchali. I&nbsp;řekl sem s&nbsp;podivením: „Ale ach, k&nbsp;tomu-liž jest člověk, aby ostrost nebeského vtipu svého na&nbsp;tak marné špatné věci vynakládal?“ „Co marné?“ řekl tlumočník. „Zdaž se&nbsp;tu&nbsp;jako v&nbsp;zrcadle nespatřuje, jak, hle, všecko vtipem svým lidé přemáhají? Jeden dělá to, jiný jiné.“ „Ale všickni,“ řku já, „věci neužitečné a&nbsp;na tak slavnou vyvýšenost svou nepřipadající.“ „Nemudruj příliš,“ řekl zase; „vždyť ještě v&nbsp;nebi nejsou, než na&nbsp;zemi s&nbsp;zemskými věcmi zacházeti musejí. Vidíš mezitím, jak pořádně všecko jde.“</span></p>
          <h3 id="neřády-hrozné" class="chunk" data-nb-ref-number="14" data-nb-words="2" data-nb-chars="13"><span class="idea" data-nb-ref-number="14" id="idea14" data-nb-words="2" data-nb-chars="13">Neřády hrozné</span></h3>
          <p class="chunk" data-nb-ref-number="15" data-nb-words="128" data-nb-chars="709"><span class="idea" data-nb-ref-number="15" id="idea15" data-nb-words="128" data-nb-chars="709"><strong><em>7.</em></strong> Já&nbsp;pak hledě opět, vidím, že&nbsp;nic nespořádanějšího vymyšleno býti nemohlo. Nebo když se&nbsp;někdo s&nbsp;něčím motal a&nbsp;namáhal, jiný přijda pletl se&nbsp;mu&nbsp;v&nbsp;to. Tožť svády, rvačky a&nbsp;pračky; pak se&nbsp;mířili, a&nbsp;po chvíli opět táhali. Někdy se&nbsp;jich jedné věci chytilo několik, z&nbsp;toho nechali ji&nbsp;všickni a&nbsp;běžel každý v&nbsp;svou stranu. Kteří sic pod mocí těch úředníků a&nbsp;dohlédačů byli, ti&nbsp;jakž takž k&nbsp;tomu, co&nbsp;se&nbsp;jim poroučelo, stáli, protože museli, však i&nbsp;tu spletků mnoho sem viděl. Někteří se&nbsp;z&nbsp;řádu vyráželi a&nbsp;prchali pryč, jiní šafářům odbreptávali, tak činiti, jak oni poroučeli, nechtíce, jiní se&nbsp;jim kyjů chytali a&nbsp;je vydírali a&nbsp;sic všecko hakmak bylo. Však sem již, poněvadž to&nbsp;řádem slouti chtělo, nic říkati nesměl.</span></p>
          <h3 id="pohoršení-anbspzlých-příkladů-plno" class="chunk" data-nb-ref-number="16" data-nb-words="5" data-nb-chars="31"><span class="idea" data-nb-ref-number="16" id="idea16" data-nb-words="5" data-nb-chars="31">Pohoršení a&nbsp;zlých příkladů plno</span></h3>
          <p class="chunk" data-nb-ref-number="17" data-nb-words="172" data-nb-chars="976"><span class="idea" data-nb-ref-number="17" id="idea17" data-nb-words="172" data-nb-chars="976"><strong><em>8.</em></strong> Uhlédal sem také jiný neřád, slepotu a&nbsp;bláznovství. Celý ten rynk (jako potom i&nbsp;ulice) pln byl jam, dolů a&nbsp;výmolů jakýchsi, též kamení a&nbsp;kládí, příčkem a&nbsp;na kříž lecjaks ležícího, a&nbsp;jiných zavazadel, žádný však ničeho neodložil, nezapravil, nespořádal, žádný také ničemu nevyhýbal a&nbsp;neobcházel; než tak mání chodili, a&nbsp;jednak ten, jednak onen ustrčil se, padl neb se&nbsp;zabil neb stloukl, až&nbsp;mi&nbsp;srdce trnulo na&nbsp;to&nbsp;hledě. Z&nbsp;nich však žádný žádného nepamatoval, než když kdo padl, smáli se&nbsp;mu. Já&nbsp;tedy vida stonek neb kládu neb jámu, na&nbsp;níž někdo slepě lezl, počal sem některých pamatovati, ale nedbal žádný. Někteří mi&nbsp;se&nbsp;smáli, jiní láli, jiní bíti chtěli. Některý padl, až&nbsp;nevstal, jiný vstana šel zase a&nbsp;zase kotrlce metal, třebas jedno za&nbsp;druhým; mozolů a&nbsp;modřin každý měl dosti, a&nbsp;žádný nic nedbal, takže sem se&nbsp;tuposti té&nbsp;vynadiviti nemohl, že&nbsp;vlastních pádů a&nbsp;stlučenin tak málo vážili, ježto jiný dotkl-li se&nbsp;ho&nbsp;(jinde sem to&nbsp;spatřil), hned zhůru, a&nbsp;do zbraně a&nbsp;k&nbsp;boji.</span></p>
          <h3 id="nestálost-anbspvrtkavost-lidskou-při-všem" class="chunk" data-nb-ref-number="18" data-nb-words="6" data-nb-chars="38"><span class="idea" data-nb-ref-number="18" id="idea18" data-nb-words="6" data-nb-chars="38">Nestálost a&nbsp;vrtkavost lidskou při všem</span></h3>
          <p class="chunk" data-nb-ref-number="19" data-nb-words="166" data-nb-chars="965"><span class="idea" data-nb-ref-number="19" id="idea19" data-nb-words="166" data-nb-chars="965"><strong><em>9.</em></strong> Spatřil sem také k&nbsp;novinám a&nbsp;proměnám velikou při nich chuť, v&nbsp;šatstvu, stavení, řeči, chodu a&nbsp;jiných věcech. Některé sem viděl, že&nbsp;nic nedělali, než převlékali se, jiný a&nbsp;jiný kroj na&nbsp;sebe berouce; jiní vymýšleli nový způsob stavení a&nbsp;po chvíli bořili to&nbsp;zase; v&nbsp;pracech toho i&nbsp;jiného se&nbsp;chytali, a&nbsp;všeho nechávali, vše s&nbsp;jakousi neustalostí. Nebo jestliže kdo od&nbsp;svého břemene, s&nbsp;kterýmž se&nbsp;natáhal, umřel neb je&nbsp;opustil, hned se&nbsp;jiných několik našlo, kteříž se&nbsp;o&nbsp;ně táhali, vadili, rvali až&nbsp;ku&nbsp;podivu. Mezitím žádný ze&nbsp;všech nebyl, kterýž by&nbsp;něco promluvil, učinil, postavil, aby mu&nbsp;toho jiní nevysmáli, nezopálali, nezbořili. Někdo něco s&nbsp;znamenitou prací a&nbsp;nákladem vzdělal, znamenitě sobě se&nbsp;v&nbsp;tom zalibuje, anť mu&nbsp;to&nbsp;přijda jiný skácel, zbořil, zkazil. Takže sem neviděl, aby kde kdo co&nbsp;v&nbsp;tom světě udělal, čehož by&nbsp;zase někdo nezkazil. Někteří ani na&nbsp;jiné nečekali, bořili hned po&nbsp;sobě sami, až&nbsp;sem se&nbsp;té&nbsp;bláznivé vrtkavosti a&nbsp;daremnímu kvaltování divil.</span></p>
          <h3 id="pýcha-anbspzpínání-senbspnad-sebe-vespolek" class="chunk" data-nb-ref-number="20" data-nb-words="7" data-nb-chars="36"><span class="idea" data-nb-ref-number="20" id="idea20" data-nb-words="7" data-nb-chars="36">Pýcha a&nbsp;zpínání se&nbsp;nad sebe vespolek</span></h3>
          <p class="chunk" data-nb-ref-number="21" data-nb-words="68" data-nb-chars="389"><span class="idea" data-nb-ref-number="21" id="idea21" data-nb-words="68" data-nb-chars="389"><strong><em>10.</em></strong> Viděl sem též, jak mnozí na&nbsp;vysokých trepkách chodili, někteří sobě i&nbsp;chůdy aneb štencle (aby nade všecky vyzdviženi jsouce, na&nbsp;všecky z&nbsp;vysoka hleděti mohli) zdělali a&nbsp;tak se&nbsp;procházeli. Ale čím kdo vyšší měl, tím snáze se&nbsp;zvrátil, aneb jemu od&nbsp;jiných (z závisti, za&nbsp;to&nbsp;mám) nohy podraženy, s&nbsp;čímž se&nbsp;nejedni potkávali a&nbsp;z&nbsp;sebe obecný smích udělali. Takových příkladů mnoho sem viděl.</span></p>
          <h3 id="nadýmání-anbspzalibování-senbspvsobě" class="chunk" data-nb-ref-number="22" data-nb-words="6" data-nb-chars="31"><span class="idea" data-nb-ref-number="22" id="idea22" data-nb-words="6" data-nb-chars="31">Nadýmání a&nbsp;zalibování se&nbsp;v&nbsp;sobě</span></h3>
          <p class="chunk" data-nb-ref-number="23" data-nb-words="63" data-nb-chars="336"><span class="idea" data-nb-ref-number="23" id="idea23" data-nb-words="63" data-nb-chars="336"><strong><em>11.</em></strong> Item, uhlédal sem nejedny, ani se&nbsp;s&nbsp;zrcadly nosí a&nbsp;v&nbsp;nich, i&nbsp;s&nbsp;jiným mluvíc, i&nbsp;vadíc se, i&nbsp;rvouc se, i&nbsp;kládí válejíc, i&nbsp;na těch štenclích chodíc, předce se&nbsp;vzhlédají; a&nbsp;to popředu, pozadu i&nbsp;po stranách na&nbsp;se&nbsp;nahlédajíce a&nbsp;nad svou krásou, zrostem, chodem, činy svými ckajíce i&nbsp;jiným, aby se&nbsp;na&nbsp;ně&nbsp;podívali, zrcadel svých podávajíce.</span></p>
          <h3 id="smrt-všecky-bídně-hubící" class="chunk" data-nb-ref-number="24" data-nb-words="4" data-nb-chars="24"><span class="idea" data-nb-ref-number="24" id="idea24" data-nb-words="4" data-nb-chars="24">Smrt všecky bídně hubící</span></h3>
          <p class="chunk" data-nb-ref-number="25" data-nb-words="151" data-nb-chars="975"><span class="idea" data-nb-ref-number="25" id="idea25" data-nb-words="151" data-nb-chars="975"><strong><em>12.</em></strong> Naposledy spatřil sem Smrt mezi nimi všudy se&nbsp;procházející, ana kosou ostrou, lukem a&nbsp;střelami zaopatřena byvši, všechněch hlasem, aby se&nbsp;smrtelnými býti pamatovali, napomínala. Ale jejího volání žádný neposlouchal, každý svého bláznovství a&nbsp;neřádu předce hleděl. Takž ona střely dobývajíc, po&nbsp;nich na&nbsp;všecky strany házela, kterýmiž jak koho v&nbsp;houfu, mladého, starého, chudého, bohatého, učeného, neučeného, bez rozdílu trefila, tak se&nbsp;káceli. Kdo trefen byl, křičel, řičel, řval; jiní okolo chodící když ránu uhlédali, prchali trochu, a&nbsp;hned zase nedbali nic. Někteří přijdouc podívali se&nbsp;na&nbsp;raněného chroptícího, a&nbsp;když nohy stáhna dýchati přestal, svolajíc se&nbsp;zpívali sobě okolo něho, jedli, pili, výskali, někteří při tom trošku se&nbsp;přišklebujíce. Potom se&nbsp;ho&nbsp;chytili, vlékli a&nbsp;vyhodili jej přes ohradu do&nbsp;tmavé té&nbsp;jámy, kteráž okolo světa jest. A&nbsp;vrátivše se&nbsp;odtud, hýřili opět, Smrti žádný nevyhýbal, pilně toliko, aby na&nbsp;ni&nbsp;nehleděl (ačkoli se&nbsp;o&nbsp;ně otírala), šetře.</span></p>
          <h3 id="nemoci-rozličné" class="chunk" data-nb-ref-number="26" data-nb-words="2" data-nb-chars="15"><span class="idea" data-nb-ref-number="26" id="idea26" data-nb-words="2" data-nb-chars="15">Nemoci rozličné</span></h3>
          <p class="chunk" data-nb-ref-number="27" data-nb-words="51" data-nb-chars="319"><span class="idea" data-nb-ref-number="27" id="idea27" data-nb-words="51" data-nb-chars="319"><strong><em>13.</em></strong> Viděl sem pak, že&nbsp;ne&nbsp;všickni, které postřelila, hned se&nbsp;káceli, některé poranila toliko, pochromila, oslepila, ohlušila neb omráčila. Někteří se&nbsp;po&nbsp;její ráně oduli jako puchýř, jiní uschli jako tříska, jiní se&nbsp;třásli jako osika etc., takže větší díl lidí poraněných s&nbsp;hnijícími a&nbsp;kyšícími oudy než zdravých chodilo.</span></p>
          <h3 id="pomocí-proti-tomu-daremné-shledávání" class="chunk" data-nb-ref-number="28" data-nb-words="5" data-nb-chars="36"><span class="idea" data-nb-ref-number="28" id="idea28" data-nb-words="5" data-nb-chars="36">Pomocí proti tomu daremné shledávání</span></h3>
          <p class="chunk" data-nb-ref-number="29" data-nb-words="310" data-nb-chars="1817"><span class="idea" data-nb-ref-number="29" id="idea29" data-nb-words="310" data-nb-chars="1817"><strong><em>14.</em></strong> A&nbsp;spatřil sem nemálo běhajících a&nbsp;prodávajících na&nbsp;ty&nbsp;rány flastry, masti, traňky. I&nbsp;kupovali to&nbsp;od&nbsp;nich všickni, výskajíce a&nbsp;Smrti trucujíce. Ale ona nedbala nic, házela a&nbsp;kácela předce i&nbsp;samy ty&nbsp;prodavače. Což mně lítostivé bylo divadlo hleděti, jak k&nbsp;nesmrtedlnosti připravený tvor tak žalostně, tak nenadále, tak rozličnými smrtmi hyne. Zvláště když sem vyšetřil, že&nbsp;téměř napořád, když se&nbsp;kdo nejvíc živ býti strojí, přáteli sobě shledává, živnost pořádá, domy staví, peníze shání a&nbsp;jinak se&nbsp;sobí a&nbsp;tuží, vtom šíp Smrti přiletě učiní všemu konec, a&nbsp;kdo sobě na&nbsp;světě byt stlal, vlečen bývá z&nbsp;něho, a&nbsp;stroje jeho v&nbsp;nic; na&nbsp;něž když nastupuje jiný, přihází se&nbsp;mu&nbsp;totéž; třetímu, desátému, stému jednostejně. Vida pak já&nbsp;tu, že&nbsp;té&nbsp;nejistoty života žádný souditi a&nbsp;k&nbsp;srdci připustiti nechce, než jako by&nbsp;nesmrtedlností jisti byli tak sobě všickni, v&nbsp;hrdle smrti stojíce, počínají (nad čímž div lítostí srdce ve&nbsp;mně nepuklo), chtěl sem povýšiti hlasu, napomínati a&nbsp;prositi, oči aby otevřeli, na&nbsp;Smrt šípy nakládající aby hleděli a&nbsp;jim nějak vyhýbali, však rozuměl sem, poněvadž sama Smrt svým neustálým voláním a&nbsp;svým ustavičným na&nbsp;oči jim v&nbsp;dosti hrozné postavě lezením nic zpraviti nemůž, že&nbsp;ovšem mé&nbsp;špatné mluvení daremní bude. Řekl sem však tiše: „Ach, žel buď na&nbsp;věky Bohu, že&nbsp;my&nbsp;bídní smrtedlní lidé k&nbsp;neštěstí svému tak slepí jsme!“ Odpověděl mi&nbsp;tlumočník: „Můj milý, byla-liž by&nbsp;to&nbsp;moudrost myšlením na&nbsp;smrt trápiti se? Zvlášť poněvadž každý ví, že&nbsp;ji&nbsp;neznikne, lépe jest nehleděti na&nbsp;ní, než hleděti svého a&nbsp;dávati sobě dobrou mysl; když přijde, přijde, v&nbsp;některé hodině odbude se&nbsp;toho, a&nbsp;někdy třeba v&nbsp;okamžení. Proto-liž by, že&nbsp;někdo umře, jiní veseli býti přestali? Však se&nbsp;jich na&nbsp;místo jednoho kolik zase narodí.“ Na&nbsp;to&nbsp;sem řekl: „Záleží-liť v&nbsp;tom moudrost, tedyť já&nbsp;tomu zle rozumím,“ a&nbsp;mlčel sem.</span></p>
          <h3 id="nemocí-anbspsmrti-strůjcové-sami-sobě-lidé" class="chunk" data-nb-ref-number="30" data-nb-words="7" data-nb-chars="39"><span class="idea" data-nb-ref-number="30" id="idea30" data-nb-words="7" data-nb-chars="39">Nemocí a&nbsp;smrti strůjcové sami sobě lidé</span></h3>
          <p class="chunk" data-nb-ref-number="31" data-nb-words="174" data-nb-chars="1020"><span class="idea" data-nb-ref-number="31" id="idea31" data-nb-words="174" data-nb-chars="1020"><strong><em>15.</em></strong> Nechť tohoto nezatajuji, že&nbsp;když sem tak nesčíslné létajících Smrti střel množství spatřil, na&nbsp;mysl mi&nbsp;přišlo: „Kde pak ta&nbsp;Smrt těch šípů tak mnoho bere, že&nbsp;se&nbsp;z&nbsp;nich nikdy nevystřílí?“ I&nbsp;hledím a&nbsp;spatřím čistě patrně, že&nbsp;ona žádných svých šípů neměla, než luk toliko; šípy pak od&nbsp;lidí brala, každý od&nbsp;toho, kterého ním trefiti měla. A&nbsp;viděl sem, že&nbsp;lidé šípy takové sami strojili a&nbsp;připravovali, někteří je&nbsp;všetečně a&nbsp;opovážlivě i&nbsp;sami ji&nbsp;vstříc nosíce, takže ona sotva co&nbsp;jich zhotovených viděla, bráti a&nbsp;do srdce jim vstřelovati postačovala. I&nbsp;zkřikl sem: „Již vidím, že&nbsp;pravé jest: Et&nbsp;mortis faber est quilibet ipse suae;<a href="./resources/undefined">1</a> vidím již, že&nbsp;žádný neumírá, kdo by&nbsp;nestředmostí, nezdrželivostí, všetečností aneb naposledy nešetrností hliz, pryskýřů, ran vnitřních i&nbsp;zevnitřních (nebo to&nbsp;sou šípové Smrti) sám na&nbsp;sebe nepřipravoval.“ Když pak já&nbsp;tak pilně na&nbsp;tu&nbsp;Smrt a&nbsp;její po&nbsp;lidech se&nbsp;shánění hledím, trhne mnou Mámil a&nbsp;dí: „Copak, nemoudrý, mrtvých raději hledíš než živých? Kdo umře, ten tam; ty&nbsp;se&nbsp;živ býti stroj!“</span></p>
          <hr>
          <p class="chunk" data-nb-ref-number="32" data-nb-words="9" data-nb-chars="43"><span class="idea" data-nb-ref-number="32" id="idea32" data-nb-words="9" data-nb-chars="43"><a href="./resources/undefined">1</a> A&nbsp;smrti své je&nbsp;každý strůjcem. <em>Pozn. red.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>