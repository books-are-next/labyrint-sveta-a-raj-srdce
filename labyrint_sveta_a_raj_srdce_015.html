<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA VIII.Poutník prohlédá stav a&nbsp;řád manželů">
    <meta name="apple-mobile-web-app-capable" content="yes">
    <title>KAPITOLA VIII.Poutník prohlédá stav a&nbsp;řád manželů • Labyrint světa a ráj srdce</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_014.html">
    <link rel="next" href="./labyrint_sveta_a_raj_srdce_016.html">
    <meta name="nb-order" content="14">
    <link rel="self" href="labyrint_sveta_a_raj_srdce_015.html">
    <meta name="nb-identifier" content="komensky-labyrint-sveta-a-raj-srdce-2c919af">
    <meta name="nb-role" content="chapter">
  </head>
  <body data-nb-words="1824" data-nb-chars="10445" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="7" data-nb-chars="49"><span class="idea" data-nb-ref-number="1" id="idea1" data-nb-words="7" data-nb-chars="49">KAPITOLA VIII.Poutník prohlédá stav a&nbsp;řád manželů</span></h1>
        <h3 id="pracné-anbsptesklivé-donbsptoho-stavu-senbspvpravování" class="chunk" data-nb-ref-number="2" data-nb-words="8" data-nb-chars="45"><span class="idea" data-nb-ref-number="2" id="idea2" data-nb-words="8" data-nb-chars="45">Pracné a&nbsp;tesklivé do&nbsp;toho stavu se&nbsp;vpravování</span></h3>
        <p class="chunk" data-nb-ref-number="3" data-nb-words="359" data-nb-chars="2086"><span class="idea" data-nb-ref-number="3" id="idea3" data-nb-words="359" data-nb-chars="2086"><strong><em>1.</em></strong> I&nbsp;vedou mne a&nbsp;přivedou k&nbsp;ulici, v&nbsp;níž pravili, že&nbsp;manželé bydlí, a&nbsp;toho rozkošného života způsob že&nbsp;mi&nbsp;pěkně ukáže. A&nbsp;aj, tu&nbsp;stála brána, o&nbsp;níž mi&nbsp;řekl, že&nbsp;slove <em>Snoubení</em>; před níž byl široký plac a&nbsp;na něm zástupové lidu obojího pohlaví, kteříž procházejíce se&nbsp;jeden druhému v&nbsp;oči nahlédali; a&nbsp;nejen to, ale ohledával jeden druhému uší, nosu, zubů, krků, jazyků, rukou, noh a&nbsp;jiných oudů, měřil také jeden druhého, jak dlouhý, široký, tlustý neb tenký jest. Tu&nbsp;jeden k&nbsp;druhému jednak přistupoval, jednak odstupoval, jednak popředu, jednak pozadu, jednak po&nbsp;pravém, jednak po&nbsp;levém boku naň sobě pohlédaje a&nbsp;všeho, což při něm viděl, ohleduje, zvláště pak (toho sem nejvíc viděl) měšců, váčků a&nbsp;tobol jeden druhému ohledoval, jak dlouhý, jak široký, jak odutý, jak tuhý neb slabý jest, měře a&nbsp;váže. Někdy sobě jich několik na&nbsp;jednu ukazovalo, z&nbsp;toho zase žádný; pakli jeden druhého odháněl, vadili se, tloukli, rvali, i&nbsp;vraždy sem tu&nbsp;spatřil. Některý jiného odstrče, hned zase od&nbsp;jiného odstrčen byl, některý jiné odežena, sám také pryč běžel. Někdo zase, nic se&nbsp;s&nbsp;examinováním nemeškaje, pochytil, co&nbsp;nejblíž mohl, pak se&nbsp;za&nbsp;ruce kams do&nbsp;té&nbsp;brány vedli. Takových já&nbsp;tu&nbsp;tretů plno vida, ptal sem se, co&nbsp;ti&nbsp;lidé dělají? Odpověděl mi&nbsp;tlumočník: „To jsou, kteříž by&nbsp;do&nbsp;ulice Manželské rádi; ale poněvadž tam skrze bránu žádný samotně nebývá puštěn, než po&nbsp;páru, musí sobě každý tovaryše vybrati. Pak to&nbsp;vybírání tu&nbsp;se&nbsp;děje, a&nbsp;každý, co&nbsp;by&nbsp;příhodného proň bylo, sobě hledá. Kdo najde, jde, jakž vidíš, s&nbsp;pobočníkem svým k&nbsp;bráně.“ „A&nbsp;což to&nbsp;vybírání nějak snáze nemůže býti?“ řekl sem; „jaks to&nbsp;hrubě pracno.“ Odpověděl: „Ne práceť to, rozkoš. Či&nbsp;nevidíš, jak sobě při tom vesele počínají, smějí se, zpívají, výskají? Žádný života způsob není veselejší, věř mi, jako tento.“ Takž pohledím a&nbsp;vidím sic některé smáti se, výskati, ale vidím také jiné sklopě hlavu s&nbsp;kornelem choditi, vrtěti se, sem i&nbsp;tam potrhovati, zase coufati, trápiti se, nespáti, nejísti, třeštiti se&nbsp;také. I&nbsp;dím: „Co pak tito?“ Odpověděl: „I&nbsp;to jest rozkoš.“ „Nechť jest tedy,“ řekl sem, „poďme, co&nbsp;se&nbsp;tamto dále dělá.“</span></p>
        <h3 id="velikou-nejistotu-jak-sedne" class="chunk" data-nb-ref-number="4" data-nb-words="4" data-nb-chars="28"><span class="idea" data-nb-ref-number="4" id="idea4" data-nb-words="4" data-nb-chars="28">Velikou nejistotu, jak sedne</span></h3>
        <p class="chunk" data-nb-ref-number="5" data-nb-words="257" data-nb-chars="1433"><span class="idea" data-nb-ref-number="5" id="idea5" data-nb-words="257" data-nb-chars="1433"><strong><em>2.</em></strong> Takž skrze ty&nbsp;houfy se&nbsp;protlačíc, přijdeme k&nbsp;samé bráně, a&nbsp;aj, než se&nbsp;do&nbsp;ní&nbsp;vešlo, vidím zavěšené váhy jakési ze&nbsp;dvou košů udělané a&nbsp;okolo nich lidi stojící. I&nbsp;vsadili každý ten pár na&nbsp;váhu na&nbsp;proti sobě do&nbsp;košů a&nbsp;dívali se, rovná-li váha, kdež několikero bylo jich se&nbsp;sstupování a&nbsp;rozstupování, váh potřásání a&nbsp;ustanovování. Takž dlouho se&nbsp;s&nbsp;nimi navážíc, teprv do&nbsp;brány dál pouštěli. Ale ne&nbsp;každému se&nbsp;jednostejně svezlo. Nebo někteří propadnouc skrze koš, střápali smích a&nbsp;museli se&nbsp;s&nbsp;hanbou sbírati a&nbsp;odtud kliditi, jimž ještě k&nbsp;tomu kuklu jakous či&nbsp;pytel na&nbsp;uši cpali a&nbsp;kratochvíl z&nbsp;nich měli. Na&nbsp;to&nbsp;já&nbsp;se&nbsp;dívaje, ptal sem se: „Co se&nbsp;pak to&nbsp;dělá?“ Odpověděl mi: „Zasnoubení, když na&nbsp;jisto býti má. Ukáže-li váha, že&nbsp;by&nbsp;rovné za&nbsp;podobné stálo, pouštějí je&nbsp;k&nbsp;tomu stavu, jakž vidíš; pakli jinak, rozchází se.“ „I&nbsp;co se&nbsp;tu&nbsp;za&nbsp;rovnost šetří?“ řekl sem. „Však já&nbsp;vidím, že&nbsp;některé věkem, stavem a&nbsp;jinak sobě všelijak podobné váha ukazuje, a&nbsp;oni předce jednoho skrze koš pouštějí; jiné zase převelmi nerovné, kmetě s&nbsp;mladicí, jinocha s&nbsp;babou, sázejí, jeden stojí zhůru, druhý dolů, a&nbsp;předce praví, že&nbsp;můž býti. Jak pak to?“ Odpověděl: „Ne všecko ty&nbsp;vidíš. Pravdať jest, některý by&nbsp;kmeť neb babka za&nbsp;funt koudele neuvážil, ale když při sobě buď mastný pytlík má&nbsp;neb klobouček, před kterýmž se&nbsp;jiní kloboučkové smykají, aneb podobného něco (nebo takové věci všecky také na&nbsp;váhu jdou), tím jest, že&nbsp;se&nbsp;to&nbsp;ne&nbsp;podle tvého soudu vyráží.“</span></p>
        <h3 id="neproměnitedlnost-mezi-tím-jakkoli-sedne" class="chunk" data-nb-ref-number="6" data-nb-words="5" data-nb-chars="41"><span class="idea" data-nb-ref-number="6" id="idea6" data-nb-words="5" data-nb-chars="41">Neproměnitedlnost mezi tím, jakkoli sedne</span></h3>
        <p class="chunk" data-nb-ref-number="7" data-nb-words="151" data-nb-chars="893"><span class="idea" data-nb-ref-number="7" id="idea7" data-nb-words="151" data-nb-chars="893"><strong><em>3.</em></strong> Vejdouc my&nbsp;za&nbsp;těmi, kteréž do&nbsp;brány pouštěli, uzřím mezi branami kováře jakési, ani každý ten pár lidí do&nbsp;hrozných pout spínají a&nbsp;spjaté teprv dál pouštějí. Při kterémž jich zakovávání mnoho lidu bylo, naschvál (jakž pravili) k&nbsp;tomu sezvaných, aby svědkové byli; kteříž jim hráli, zpívali a&nbsp;dobré mysli býti veleli. Já&nbsp;pak hledě pilně, spatřil sem, že&nbsp;ta&nbsp;pouta ne&nbsp;jako na&nbsp;jiných vězněch zámkem zamykali, ale hned je&nbsp;skovali, svařili, zaletovali, tak aby, dokud jejich na&nbsp;světě života, ani se&nbsp;rozpíti, ani roztrhnouti nemohli. Čehož sem se&nbsp;ulekl a: „Ó&nbsp;ukrutnějšíhož vězení!“ řekl, „do něhož kdo se&nbsp;jednou dostane, na&nbsp;věky k&nbsp;vysvobození naděje nemá.“ Odpověděl tlumočník: „Ovšem, žeť jest toto svazek ze&nbsp;všech lidských svazků nejtužší, ale není se&nbsp;ho&nbsp;proč báti. Nebo sladkost toho stavu ráda to&nbsp;jho podniká; spatříš to&nbsp;sám, jak to&nbsp;milý život jest. „Poďmež tedy mezi ně, ať&nbsp;spatřím,“ řekl sem.</span></p>
        <h3 id="špatnou-rozkoš-inbspkdyž-senbspnejlépe-zdaří" class="chunk" data-nb-ref-number="8" data-nb-words="7" data-nb-chars="39"><span class="idea" data-nb-ref-number="8" id="idea8" data-nb-words="7" data-nb-chars="39">Špatnou rozkoš, i&nbsp;když se&nbsp;nejlépe zdaří</span></h3>
        <p class="chunk" data-nb-ref-number="9" data-nb-words="105" data-nb-chars="576"><span class="idea" data-nb-ref-number="9" id="idea9" data-nb-words="105" data-nb-chars="576"><strong><em>4.</em></strong> Vejdeme tedy do&nbsp;ulice; a&nbsp;aj, množství těch lidí, vše po&nbsp;páru, než mnoho, jakž mi&nbsp;se&nbsp;zdálo, velmi nerovné spřeže, hrubých s&nbsp;malými, pěkných s&nbsp;mrzkými, mladých s&nbsp;starými etc. A&nbsp;hledě já&nbsp;pilně, co&nbsp;pak dělají a&nbsp;v&nbsp;čem by&nbsp;taková ta&nbsp;toho stavu sladkost záležela, vidím, ani na&nbsp;sebe hledí, s&nbsp;sebou mluví, někdy jeden druhého pohladí, někdy i&nbsp;políbí. „To, hle, vidíš,“ dí&nbsp;mi&nbsp;tlumočník, „když se&nbsp;zdaří manželství, jak čistá věc jest!“ „Tedy když se&nbsp;nejlép zdaří,“ dím já, „to summa všeho?“ „Ovšem,“ řekl on. A&nbsp;já zase: „Dostiť to&nbsp;málo rozkoše, kteráž stojí-li za&nbsp;ta&nbsp;pouta, já&nbsp;nevím.“</span></p>
        <h3 id="bída-anbsplopotování-všechněch-vesměs-manželů" class="chunk" data-nb-ref-number="10" data-nb-words="6" data-nb-chars="42"><span class="idea" data-nb-ref-number="10" id="idea10" data-nb-words="6" data-nb-chars="42">Bída a&nbsp;lopotování všechněch vesměs manželů</span></h3>
        <p class="chunk" data-nb-ref-number="11" data-nb-words="278" data-nb-chars="1665"><span class="idea" data-nb-ref-number="11" id="idea11" data-nb-words="278" data-nb-chars="1665"><strong><em>5.</em></strong> Hledím sobě mezitím na&nbsp;ně&nbsp;dále a&nbsp;vidím, jak mnoho ubozí práce a&nbsp;kvaltování měli. Měli zajisté na&nbsp;větším díle páteře plodu okolo sebe uzdami k&nbsp;sobě zpřipínaných, kteříž jim křičeli, vřeštěli, smradili, nešvařili, stonali a&nbsp;mřeli; ať&nbsp;mlčím, s&nbsp;jakými bolestmi, pláčem a&nbsp;nebezpečenstvím vlastního života na&nbsp;svět jich dostávali. Odrostlo-li které, byla s&nbsp;ním dvoje práce: jedna, uzdou je&nbsp;při sobě zdržovati; druhá, ostrohou po&nbsp;sobě hnáti; an&nbsp;často ani uzdy, ani ostrohy netrpíc, divného pachtování natropili až&nbsp;do&nbsp;unavení a&nbsp;do pláče rodičům. Pakli je&nbsp;po&nbsp;vůli pouštěli, aneb se&nbsp;jim zodtrhovali, i&nbsp;hanba i&nbsp;smrt rodičům odtud pocházela. Což já&nbsp;tu&nbsp;i&nbsp;tam znamenaje, napomínati sem některých počal, jak rodičů, tak dítek, onyno od&nbsp;oslovského dítek milování a&nbsp;jim folkování vystříhaje, těchto k&nbsp;ctnostem nějakým napomínaje. Ale sem málo prospěl, kromě že&nbsp;na&nbsp;mne škaredě vzhlédáno, uštípkami házíno, a&nbsp;někteří i&nbsp;zabiti mne hrozili. I&nbsp;blažil sem neplodné, některé tu&nbsp;vida; ale oni tesknili, a&nbsp;že bez potěšení jsou, sobě stýskali. Takž sem vyrozuměl, že&nbsp;i&nbsp;míti i&nbsp;nemíti plodu v&nbsp;manželství bída jest. K&nbsp;tomu každý ten pár lidí téměř pro posloužení sobě a&nbsp;svým cizí při sobě a&nbsp;okolo sebe měl, jichž často víc než sebe a&nbsp;svých šetřiti a&nbsp;mezitím dosti s&nbsp;nimi nepohodlí pocítiti musel. Nadto bylo tu&nbsp;jako i&nbsp;v&nbsp;onom rynku mnoho zavazadel a&nbsp;ustrkadel, dříví, kamení, jam. Zavadil-li jeden, potkl se, padl, ranil; druhý, od&nbsp;něho nemoha, s&nbsp;ním rovně osrkovati, plakati a&nbsp;bolesti nésti pomáhati musel; takže sem to&nbsp;poznal, že&nbsp;každý v&nbsp;stavu tomto místo jedné péče, starosti, nebezpečenství, tolikernásobní péči, starost, nebezpečenství má, s&nbsp;kolika spjatý chodí. I&nbsp;znelíbil mi&nbsp;se&nbsp;stav ten.</span></p>
        <h3 id="hrozná-tragedia-vnepodařilém-manželství" class="chunk" data-nb-ref-number="12" data-nb-words="5" data-nb-chars="40"><span class="idea" data-nb-ref-number="12" id="idea12" data-nb-words="5" data-nb-chars="40">Hrozná tragedia v&nbsp;nepodařilém manželství</span></h3>
        <p class="chunk" data-nb-ref-number="13" data-nb-words="229" data-nb-chars="1300"><span class="idea" data-nb-ref-number="13" id="idea13" data-nb-words="229" data-nb-chars="1300"><strong><em>6.</em></strong> Ovšem pak, když sem na&nbsp;některé v&nbsp;tom houfu pohleděl, tragedií sem spatřil. Byli zajisté nejedni spjatí nejednostejné vůle, jeden chtěl tak a&nbsp;druhý onak; jeden sem, druhý tam; pak se&nbsp;nesnadnili, vadili, hryzli. Tento žaloval mimo jdoucím to, onen ono; tož když nebyl, kdo by&nbsp;rozhodl, vpéřili se&nbsp;do&nbsp;sebe sami, pěsťovali se&nbsp;a&nbsp;knytlovali škaredě; smířil-li je&nbsp;kdo, po&nbsp;chvíli byli v&nbsp;sobě zas. Někteří se&nbsp;dosti dlouho slovy táhali, hat-li či&nbsp;tihe; a&nbsp;když se&nbsp;každému, kam upřel, chtělo, tožť se&nbsp;jeden mocí na&nbsp;svou stranu vrhl, druhý také na&nbsp;svou. Pak byla tahanice a&nbsp;divadlo, kdo koho přetáhne. Někudy vítězil muž a&nbsp;žena, ač&nbsp;se&nbsp;země, trávy, a&nbsp;čeho mohla, chytala, však za&nbsp;ním tažena byla předce; někudy pak muž za&nbsp;ženou, čemuž se&nbsp;jiní smáli, ale mně se&nbsp;to&nbsp;politování věc hodnější nežli smíchu zdála. Zvlášť když sem viděl, jak někteří v&nbsp;tom trápení slzeli, vzdychali, k&nbsp;nebi ruce spínali, že&nbsp;by&nbsp;se&nbsp;zlatem a&nbsp;stříbrem z&nbsp;té vazby vykoupili se&nbsp;ohlašujíce. I&nbsp;řekl sem k&nbsp;tlumočníku svému: „A&nbsp;což pak jim pomoženo býti nemůže? Nemohou-liž rozvázáni a&nbsp;od sebe propuštěni býti, kteříž tak srovnávati se&nbsp;nemohou?“ „Nemůž to&nbsp;býti,“ řekl on; „dokud živi, tak býti musejí.“ „Ach, ukrutnějšíž této vazby a&nbsp;poroby,“ řekl sem, „však to&nbsp;nad smrt horší!“ A&nbsp;on zase: „A&nbsp;proč se&nbsp;takoví lépe nerozmyslili prvé? Neshod na&nbsp;ně!“</span></p>
        <h3 id="dobrovolné-otroctví" class="chunk" data-nb-ref-number="14" data-nb-words="2" data-nb-chars="19"><span class="idea" data-nb-ref-number="14" id="idea14" data-nb-words="2" data-nb-chars="19">Dobrovolné otroctví</span></h3>
        <p class="chunk" data-nb-ref-number="15" data-nb-words="149" data-nb-chars="809"><span class="idea" data-nb-ref-number="15" id="idea15" data-nb-words="149" data-nb-chars="809"><strong><em>7.</em></strong> Vtom pohledím, a&nbsp;aj, Smrt šípy svými některé zproráží a&nbsp;zporáží, a&nbsp;pouta hned se&nbsp;každému rozsmekla. I&nbsp;přál sem jim toho, mysle, že&nbsp;sobě toho i&nbsp;oni přejí a&nbsp;z&nbsp;toho vysvobození srdečně se&nbsp;radovati budou. Ale aj, on&nbsp;každý téměř v&nbsp;pláč a&nbsp;kvílení, jakéhož sem jinde v&nbsp;světě sotva slyšel, se&nbsp;vydávali, rukama lomíc a&nbsp;příhody své toužíc. O&nbsp;těchť, kteréž sem prvé pokojné spolu spatřil, rozuměl sem, že&nbsp;jich opravdu jednoho po&nbsp;druhém teskno; o&nbsp;druhých pak myslil sem, tak se&nbsp;to&nbsp;oni pro lidi stavějí, než budouť se&nbsp;uměti káti, slíbil bych, a&nbsp;jiným, jak se&nbsp;pout vystříhati, raditi. A&nbsp;oni pak, než já&nbsp;zvím, protrouc sobě oči, před bránu zas běželi a&nbsp;v&nbsp;poutech znovu se&nbsp;vraceli. I&nbsp;řekl sem s&nbsp;hněvem: „Ó&nbsp;potvorníci, nejste politování hodní!“ a&nbsp;k&nbsp;svému vůdci: „Poďme odsud, já&nbsp;v&nbsp;tomto stavu více marnosti než čeho vidím.“</span></p>
        <h3 id="poutník-senbsptaké-donbsppout-dostal" class="chunk" data-nb-ref-number="16" data-nb-words="6" data-nb-chars="30"><span class="idea" data-nb-ref-number="16" id="idea16" data-nb-words="6" data-nb-chars="30">Poutník se&nbsp;také do&nbsp;pout dostal</span></h3>
        <p class="chunk" data-nb-ref-number="17" data-nb-words="184" data-nb-chars="1028"><span class="idea" data-nb-ref-number="17" id="idea17" data-nb-words="184" data-nb-chars="1028"><strong><em>8.</em></strong> Mezitím (ať příhod svých nezatajuji), když se&nbsp;k&nbsp;bráně rozchodu vracíme, a&nbsp;já předce po&nbsp;světě spekulovati úmysl mám, tožť vůdcové moji, jak Všudybud, tak Mámil, tuze mne namlouvati začnou, abych toho stavu sám také zkusil, že&nbsp;lépe, co&nbsp;jest, porozumím. Já, že&nbsp;sem mladý, že&nbsp;mne příkladové straší, že&nbsp;sem všeho ještě neprohlédl etc. Ale nic, přeloudili oni mne, že&nbsp;sem se&nbsp;jako z&nbsp;žertu na&nbsp;váhu a&nbsp;odtud do&nbsp;pout dostal, a&nbsp;tudíž sám čtvrtý spjatý chodil; jiných pak (pravili, že&nbsp;k&nbsp;službě a&nbsp;pro počestnost) páteř mi&nbsp;přidali, že&nbsp;sem je&nbsp;sotva za&nbsp;sebou vláčeti mohl, dychtě a&nbsp;chroptě. Vtom nenadále jakýs udeří vicher s&nbsp;blýskáním, hřímáním a&nbsp;krupobitím strašlivým; i&nbsp;rozprchá mi&nbsp;se&nbsp;všecko to&nbsp;pryč kromě spřipínaných mých, s&nbsp;nimiž já&nbsp;také v&nbsp;kout běže, toť šípové Smrti zporážejí mi&nbsp;všech mých tré, že&nbsp;sem žalostně osaměje a&nbsp;hrůzou zmámený jsa, co&nbsp;dělati nevěděl. Vůdcové moji, abych sobě toho na&nbsp;ten čas vážil, že&nbsp;mi&nbsp;snáze utíkati bude. A&nbsp;já: „Proč ste mi&nbsp;pak prvé radili?“ Oni, že&nbsp;času k&nbsp;vazení se&nbsp;není, abych uhýbal. Takž sem pospíšil.</span></p>
        <h3 id="soud-jeho-onbsptom-stavu" class="chunk" data-nb-ref-number="18" data-nb-words="5" data-nb-chars="21"><span class="idea" data-nb-ref-number="18" id="idea18" data-nb-words="5" data-nb-chars="21">Soud jeho o&nbsp;tom stavu</span></h3>
        <p class="chunk" data-nb-ref-number="19" data-nb-words="57" data-nb-chars="301"><span class="idea" data-nb-ref-number="19" id="idea19" data-nb-words="57" data-nb-chars="301"><strong><em>9.</em></strong> Ale znikna toho, nic předce nevím, co&nbsp;vlastně o&nbsp;tom stavu povědíti: více-li potěšení v&nbsp;něm, když se&nbsp;zdaří (jakož se&nbsp;domnívám, že&nbsp;mně tak bylo sedlo), čili žalosti více z&nbsp;přerozličných příčin. To&nbsp;pamatuji toliko, že&nbsp;i&nbsp;bez něho, i&nbsp;v&nbsp;něm teskno bývá, a&nbsp;i když se&nbsp;nejlép zdaří, sladké s&nbsp;hořkým se&nbsp;mísí.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>