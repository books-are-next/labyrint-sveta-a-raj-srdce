<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA X\.Poutník stav učených prohlédá, nejprv veřejně">
    <meta name="apple-mobile-web-app-capable" content="yes">
    <title>KAPITOLA X.Poutník stav učených prohlédá, nejprv veřejně</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jan Amos Komenský: Labyrint světa a ráj srdce">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Labyrint světa a ráj srdce">
    <meta property="og:title" content="Labyrint světa a ráj srdce">
    <meta property="og:type" content="book">
    <meta property="og:book:author" content="Jan Amos Komenský">
    <meta property="twitter:title" content="Jan Amos Komenský: Labyrint světa a ráj srdce">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_016.html">
    <link rel="next" href="./labyrint_sveta_a_raj_srdce_018.html">
    <meta name="nb-order" content="13">
    <link rel="self" href="labyrint_sveta_a_raj_srdce_017.html">
    <meta name="nb-identifier" content="komensky-labyrint-sveta-a-raj-srdce-18b307c">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2572" data-nb-chars="15381">
    <nav role="doc-toc">
      <ul class="plain section">
        <li><a href="labyrint_sveta_a_raj_srdce_005.html">Viděl sem všecky skutky...</a></li>
        <li><a href="labyrint_sveta_a_raj_srdce_006.html">Věnování</a></li>
        <li><a href="labyrint_sveta_a_raj_srdce_007.html">K&nbsp;čtenáři</a></li>
        <li><a href="labyrint_sveta_a_raj_srdce_008.html">KAPITOLA I.O&nbsp;příčinách v&nbsp;svět putování</a></li>
        <li><a href="labyrint_sveta_a_raj_srdce_009.html">KAPITOLA II.Poutník dostal Všudybuda za vůdce</a></li>
        <li><a href="labyrint_sveta_a_raj_srdce_010.html">KAPITOLA III. Mámení se přitovaryšilo</a></li>
        <li><a href="labyrint_sveta_a_raj_srdce_011.html">KAPITOLA IV.Poutník uzdy a&nbsp;brýlí dostal</a></li>
        <li><a href="labyrint_sveta_a_raj_srdce_012.html">KAPITOLA V.Poutník se z&nbsp;vysoka na svět dívá</a></li>
        <li><a href="labyrint_sveta_a_raj_srdce_013.html">KAPITOLA VI.Osud rozděluje povolání</a></li>
        <li><a href="labyrint_sveta_a_raj_srdce_014.html">KAPITOLA VII.Poutník prohlédá rynk světa</a></li>
        <li><a href="labyrint_sveta_a_raj_srdce_015.html">KAPITOLA VIII.Poutník prohlédá stav a&nbsp;řád manželů</a></li>
        <li><a href="labyrint_sveta_a_raj_srdce_016.html">KAPITOLA IX.Poutník prohlédá stav řemeslníků</a></li>
        <li><a href="labyrint_sveta_a_raj_srdce_017.html">KAPITOLA X.Poutník stav učených prohlédá, nejprv veřejně</a></li>
        <li><a href="labyrint_sveta_a_raj_srdce_018.html">KAPITOLA XI.Poutník přišel mezi filozofy</a></li>
        <li><a href="labyrint_sveta_a_raj_srdce_019.html">KAPITOLA XII.Poutník prohlédá alchymií</a></li>
        <li><a href="labyrint_sveta_a_raj_srdce_020.html">KAPITOLA XIII.Poutník se na Rose-Crucios dívá</a></li>
        <li><a href="labyrint_sveta_a_raj_srdce_021.html">KAPITOLA XIV.Poutník medicínu prohlédá</a></li>
        <li><a href="labyrint_sveta_a_raj_srdce_022.html">KAPITOLA XV.Poutník spatřuje juris prudentiam</a></li>
        <li><a href="labyrint_sveta_a_raj_srdce_023.html">KAPITOLA XVI.Poutník se na promocí mistrů a&nbsp;doktorů dívá</a></li>
        <li><a href="labyrint_sveta_a_raj_srdce_024.html">KAPITOLA XVII.Poutník prohlédá stav nábožníků</a></li>
        <li><a href="labyrint_sveta_a_raj_srdce_025.html">KAPITOLA XVIII.Prohlédá náboženství křesťanské</a></li>
        <li><a href="labyrint_sveta_a_raj_srdce_026.html">KAPITOLA XIX.Poutník stav vrchností spatřuje</a></li>
        <li><a href="labyrint_sveta_a_raj_srdce_027.html">KAPITOLA XX.Stav soldátský</a></li>
        <li><a href="labyrint_sveta_a_raj_srdce_028.html">KAPITOLA XXI.Stav rytířský</a></li>
        <li><a href="labyrint_sveta_a_raj_srdce_029.html">KAPITOLA XXII.Poutník mezi novináře trefil</a></li>
        <li><a href="labyrint_sveta_a_raj_srdce_030.html">KAPITOLA XXIII. Poutník prohlédá hrad Fortuny; a&nbsp;nejprv přístup k&nbsp;němu</a></li>
        <li><a href="labyrint_sveta_a_raj_srdce_031.html">KAPITOLA XXIV. Poutník způsob boháčů prohlédá</a></li>
        <li><a href="labyrint_sveta_a_raj_srdce_032.html">KAPITOLA XXV. Způsob rozkošných světa</a></li>
        <li><a href="labyrint_sveta_a_raj_srdce_033.html">KAPITOLA XXVI. Způsob povýšených světa</a></li>
        <li><a href="labyrint_sveta_a_raj_srdce_034.html">KAPITOLA XXVII. Sláva slovoutných v&nbsp;světě</a></li>
        <li><a href="labyrint_sveta_a_raj_srdce_035.html">KAPITOLA XXVIII. Poutník sobě zoufati počíná a&nbsp;s&nbsp;svými vůdci se hádá</a></li>
        <li><a href="labyrint_sveta_a_raj_srdce_036.html">KAPITOLA XXIX. Poutník hrad královny světa, Moudrosti, prohlédá</a></li>
        <li><a href="labyrint_sveta_a_raj_srdce_037.html">KAPITOLA XXX.Poutník na palácu Moudrosti obžalován</a></li>
        <li><a href="labyrint_sveta_a_raj_srdce_038.html">KAPITOLA XXXI. Šalomoun na palác Moudrosti přišel s&nbsp;houfy velikými</a></li>
        <li><a href="labyrint_sveta_a_raj_srdce_039.html">KAPITOLA XXXII. Poutník se na tajné soudy a&nbsp;správu světa dívá</a></li>
        <li><a href="labyrint_sveta_a_raj_srdce_040.html">KAPITOLA XXXIII. Šalomoun marnosti a&nbsp;šalby světa vyjevuje</a></li>
        <li><a href="labyrint_sveta_a_raj_srdce_041.html">KAPITOLA XXXIV. Šalomoun oklamán a&nbsp;sveden</a></li>
        <li><a href="labyrint_sveta_a_raj_srdce_042.html">KAPITOLA XXXV. Šalomounovo tovaryšstvo rozplášeno, jímáno, smrtmi ohavnými zprovázíno</a></li>
        <li><a href="labyrint_sveta_a_raj_srdce_043.html">KAPITOLA XXXVI. Poutník z&nbsp;světa utéci chce</a></li>
        <li><a href="labyrint_sveta_a_raj_srdce_044.html">KAPITOLA XXXVII. Poutník domu trefil</a></li>
        <li><a href="labyrint_sveta_a_raj_srdce_045.html">KAPITOLA XXXVIII. Krista za hostě dostal</a></li>
        <li><a href="labyrint_sveta_a_raj_srdce_046.html">KAPITOLA XXXIX. Námluva jejich společná</a></li>
        <li><a href="labyrint_sveta_a_raj_srdce_047.html">KAPITOLA XL. Poutník jak proměněn</a></li>
        <li><a href="labyrint_sveta_a_raj_srdce_048.html">KAPITOLA XLI. Poutník do neviditedlné církve odkázán</a></li>
        <li><a href="labyrint_sveta_a_raj_srdce_049.html">KAPITOLA XLII. Vnitřních křesťanů světlo</a></li>
        <li><a href="labyrint_sveta_a_raj_srdce_050.html">KAPITOLA XLIII. SVOBODA BOHU ODDANÝCH SRDCÍ</a></li>
        <li><a href="labyrint_sveta_a_raj_srdce_051.html">KAPITOLA XLIV. Řád vnitřních křesťanů</a></li>
        <li><a href="labyrint_sveta_a_raj_srdce_052.html">KAPITOLA XLV. Bohu oddaným srdcím vše lehko a&nbsp;snadno</a></li>
        <li><a href="labyrint_sveta_a_raj_srdce_053.html">KAPITOLA XLVI. Svatí všeho hojnost mají</a></li>
        <li><a href="labyrint_sveta_a_raj_srdce_054.html">KAPITOLA XLVII. Bezpečnost bohu oddaných lidí</a></li>
        <li><a href="labyrint_sveta_a_raj_srdce_055.html">KAPITOLA XLVIII. Pobožní mají odevšad pokoj</a></li>
        <li><a href="labyrint_sveta_a_raj_srdce_056.html">KAPITOLA XLIX. Pobožní mají stálou v&nbsp;srdci radost</a></li>
        <li><a href="labyrint_sveta_a_raj_srdce_057.html">KAPITOLA L. Poutník křesťany podle stavů prohlédá</a></li>
        <li><a href="labyrint_sveta_a_raj_srdce_058.html">KAPITOLA LI. Smrt křesťanů věrných</a></li>
        <li><a href="labyrint_sveta_a_raj_srdce_059.html">KAPITOLA LII. Poutník spatřuje slávu Boží</a></li>
        <li><a href="labyrint_sveta_a_raj_srdce_060.html">KAPITOLA LIII. Poutník za domácího Božího přijat</a></li>
        <li><a href="labyrint_sveta_a_raj_srdce_061.html">KAPITOLA LIV. Zavírka všeho</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="7" data-nb-chars="56"><span class="idea" data-nb-ref-number="1" id="idea1" data-nb-words="7" data-nb-chars="56">KAPITOLA X.Poutník stav učených prohlédá, nejprv veřejně</span></h1>
        <section>
          <p class="chunk" data-nb-ref-number="2" data-nb-words="113" data-nb-chars="692"><span class="idea" data-nb-ref-number="2" id="idea2" data-nb-words="113" data-nb-chars="692"><strong><em>1.</em></strong> I&nbsp;řekl ke&nbsp;mně vůdce můj: „Již já&nbsp;mysli tvé rozumím, kam tě&nbsp;táhne, mezi učené s&nbsp;tebou, mezi učené, to&nbsp;pro tebe vnada, to&nbsp;lehčejší, to&nbsp;pokojnější, to&nbsp;mysli užitečnější život.“ „Ba, tomuť jest tak,“ dí&nbsp;tlumočník. „Nebo co&nbsp;rozkošnějšího býti může, jako aby člověk, nechaje a&nbsp;nedbaje hmotného toho těla kvaltování, s&nbsp;samým všelijakých ušlechtilých věcí zpytováním zacházel? Toť v&nbsp;pravdě jest, což smrtedlné lidi nesmrtedlnému Bohu podobné a&nbsp;téměř rovné činí, aby jako vševědoucí byli, co&nbsp;na&nbsp;nebi, na&nbsp;zemi, v&nbsp;propastech jest, neb bylo, neb bude, všecko stíhajíce, všecko znajíce; ač&nbsp;ne&nbsp;všechněm v&nbsp;jednostejné dokonalosti, pravdať jest, toho se&nbsp;dostává.“ „Veďtež mne tam, proč meškáte?“ řekl sem.</span></p>
          <h3 id="tuhý-napřed-examen" class="chunk" data-nb-ref-number="3" data-nb-words="3" data-nb-chars="18"><span class="idea" data-nb-ref-number="3" id="idea3" data-nb-words="3" data-nb-chars="18">Tuhý napřed examen</span></h3>
          <p class="chunk" data-nb-ref-number="4" data-nb-words="224" data-nb-chars="1335"><span class="idea" data-nb-ref-number="4" id="idea4" data-nb-words="224" data-nb-chars="1335"><strong><em>2.</em></strong> I&nbsp;příjdeme k&nbsp;bráně, kterouž mi&nbsp;<em>Disciplinam</em> jmenovali; a&nbsp;ta byla dlouhá, úzká a&nbsp;tmavá, plná zbrojných strážných, kterýmž se&nbsp;každý, kdo do&nbsp;ulice Učených chtěl, opovědíti a&nbsp;průvodu žádati musel. I&nbsp;viděl sem, že&nbsp;houfové lidu, zvláště mladého, přicházeli a&nbsp;byli hned na&nbsp;rozličné trpké exameny bráni. Nejprvnější examen při každém byl, jaký měšec, jaký zadek, jakou hlavu, jaký mozek (což z&nbsp;vozhera soudili) a&nbsp;jakou kůži přináší. Byla-li hlava ocelivá a&nbsp;mozek v&nbsp;ní ze&nbsp;rtuti, zadek olověný, kůže železná a&nbsp;měšec zlatý, chválili a&nbsp;hned ochotně dále vedli; neměl-li kdo toho paterého, aneb mu&nbsp;kázali zpět, aneb špatně tušíc tak nazdařbůh přijímali. I&nbsp;řekl sem divě se: „Co pak jim tu&nbsp;na&nbsp;tom paterém kovu záleží, že&nbsp;se&nbsp;tak pilně na&nbsp;to&nbsp;vše dobývají?“ „Ba mnoho,“ dí&nbsp;tlumočník. „Nemá-li kdo ocelivé hlavy, rozpukne se&nbsp;mu; nemá-li v&nbsp;ní tekutého mozku, nebude z&nbsp;něho míti zrcadla; nemá-li plechové kůže, nevytrpí formací; nemá-li olověného sedadla, nevysedí nic, roztrousí všecko; a&nbsp;bez zlatého měšce, kde by&nbsp;nabral času, kde mistrů živých i&nbsp;mrtvých? Či&nbsp;mníš, že&nbsp;tak veliké věci darmo přicházeti mohou?“ I&nbsp;porozuměl sem, kam se&nbsp;to&nbsp;směřuje, že&nbsp;se&nbsp;k&nbsp;tomu stavu zdraví, vtip, ustavičnost, trpnost a&nbsp;náklad přinášeti musejí, a&nbsp;řekl sem: „Takť se&nbsp;tedy opravdu říci můž: Non cuivis contingit adire Corinthum.<a href="./resources/undefined">2</a> Ne&nbsp;každému se&nbsp;dřevu dostane býti fladrem.“</span></p>
          <h3 id="nesnadné-anbspbolestné-knim-vcházení-memoria-artificialis3resourcesundefined" class="chunk" data-nb-ref-number="5" data-nb-words="8" data-nb-chars="57"><span class="idea" data-nb-ref-number="5" id="idea5" data-nb-words="8" data-nb-chars="57">Nesnadné a&nbsp;bolestné k&nbsp;nim vcházení. Memoria artificialis<a href="./resources/undefined">3</a></span></h3>
          <p class="chunk" data-nb-ref-number="6" data-nb-words="198" data-nb-chars="1139"><span class="idea" data-nb-ref-number="6" id="idea6" data-nb-words="198" data-nb-chars="1139"><strong><em>3.</em></strong> I&nbsp;vejdeme dále do&nbsp;brány a&nbsp;vidím, an&nbsp;každý ten strážný, jednoho neb více jich na&nbsp;práci vezma a&nbsp;s&nbsp;ním se&nbsp;veda, do&nbsp;uší mu&nbsp;cos dmýchá, oči protírá, nos a&nbsp;chřípě vyparuje, jazyk vytahuje a&nbsp;obkrajuje, ruce a&nbsp;prsty skládá a&nbsp;rozkládá, a&nbsp;nevím, co&nbsp;víc nedělá. Někteří se&nbsp;i&nbsp;hlav provrtovati a&nbsp;cos nalévati pokoušeli. Nad čímž tlumočník zděšeného mne vida: „Nediv se,“ řekl, „učení ruce, jazyk, oči, uši, mozek a&nbsp;všecky vnitřní i&nbsp;zevnitřní smysly jinakší než hloupý lidu obor míti musejí, protož se&nbsp;tu&nbsp;přeformovávají, a&nbsp;to bez práce a&nbsp;odpornosti býti nemůž.“ Vtom pohledím a&nbsp;spatřím, jak nebozí mnoho od&nbsp;toho přeformování dávati museli. Ne&nbsp;o&nbsp;měšci, než o&nbsp;kůži, jíž museli nastavovati, pravím. Tytýž zajisté pěst, rafije, ferule, metla na&nbsp;líci, na&nbsp;lebu, na&nbsp;hřbetě, pod sedadly se&nbsp;octla, až&nbsp;krvavou cedili, a&nbsp;téměř napořád prouhů, šrámů, modřin, mozolů plní byli. Což někteří vidouc, dřív než se&nbsp;jim dali, jen do&nbsp;brány nahlédnouc, coufali; jiní, formovatelům těm z&nbsp;rukou se&nbsp;vydrouc, zutíkali tolikéž. Menší jich počet dotrval, až&nbsp;na&nbsp;prostranno puštěni, až&nbsp;i&nbsp;já také, do&nbsp;toho stavu chuť maje, formací tu&nbsp;sem, ač&nbsp;ne&nbsp;bez nesnadností a&nbsp;trpkostí, vystál.</span></p>
          <h3 id="heslo-každému-učenému-dané" class="chunk" data-nb-ref-number="7" data-nb-words="4" data-nb-chars="26"><span class="idea" data-nb-ref-number="7" id="idea7" data-nb-words="4" data-nb-chars="26">Heslo každému učenému dané</span></h3>
          <p class="chunk" data-nb-ref-number="8" data-nb-words="88" data-nb-chars="521"><span class="idea" data-nb-ref-number="8" id="idea8" data-nb-words="88" data-nb-chars="521"><strong><em>4.</em></strong> Z&nbsp;brány když vycházíme, vidím, že&nbsp;každému tomu ponabroušenému cejch dávají, po&nbsp;němž by, že&nbsp;mezi učence přináleží, poznán býti mohl, kalamář za&nbsp;pás, za&nbsp;ucho péro a&nbsp;do ruky prázdnou knihu k&nbsp;shledávání umění; i&nbsp;dostal sem toho také. Tu&nbsp;pak dí&nbsp;mi&nbsp;Všezvěd: „Nu, již tu&nbsp;máme čtvero rozcestí: do&nbsp;<em>filozofie</em>, <em>medicíny</em>, <em>juris prudentie</em> a&nbsp;<em>teologie</em>; kam nejdřív chceme?“ „Jak soudíš,“ řekl sem. On&nbsp;zase: „Dojděme nejprv na&nbsp;plac, kdež se&nbsp;všickni scházejí, aby se&nbsp;na&nbsp;ně&nbsp;zespolka podíval; potom auditoria po&nbsp;různu procházeti budeme.“</span></p>
          <h3 id="inbspmezi-učenými-nedostatky" class="chunk" data-nb-ref-number="9" data-nb-words="4" data-nb-chars="25"><span class="idea" data-nb-ref-number="9" id="idea9" data-nb-words="4" data-nb-chars="25">I&nbsp;mezi učenými nedostatky</span></h3>
          <p class="chunk" data-nb-ref-number="10" data-nb-words="102" data-nb-chars="573"><span class="idea" data-nb-ref-number="10" id="idea10" data-nb-words="102" data-nb-chars="573"><strong><em>5.</em></strong> I&nbsp;uvede mne na&nbsp;nějaký rynk, a&nbsp;aj, tu&nbsp;oblakové študentů, mistrů, doktorů, kněží, mládenců i&nbsp;šedivců! Z&nbsp;nichž někteří po&nbsp;hromadách se&nbsp;drželi, spolu rozmlouvajíc a&nbsp;disputujíc, jiní se&nbsp;do&nbsp;koutů tiskli jiným z&nbsp;očí. Někteří (což sem dobře vyšetřil, ale sem jim toho tam mluviti nesměl) měli oči a&nbsp;neměli jazyka; jiní měli jazyk a&nbsp;neměli očí; někteří toliko uši bez očí a&nbsp;jazyka etc. Takž sem porozuměl, že&nbsp;i&nbsp;tu nedostatkové přebývají. Vida pak já, že&nbsp;všickni tito odkuds vycházejí, a&nbsp;zase tam vcházejíce, jako včely z&nbsp;oule a&nbsp;do oule se&nbsp;motají, pobídnu, abychom tam také vešli.</span></p>
          <h3 id="vypsání-bibliotéky" class="chunk" data-nb-ref-number="11" data-nb-words="2" data-nb-chars="18"><span class="idea" data-nb-ref-number="11" id="idea11" data-nb-words="2" data-nb-chars="18">Vypsání bibliotéky</span></h3>
          <p class="chunk" data-nb-ref-number="12" data-nb-words="195" data-nb-chars="1129"><span class="idea" data-nb-ref-number="12" id="idea12" data-nb-words="195" data-nb-chars="1129"><strong><em>6.</em></strong> Takž vejdeme; a&nbsp;aj, tu&nbsp;síň veliká, jíž sem ani konce neznamenal, a&nbsp;v&nbsp;ní po&nbsp;všech stranách plno polic, příhrad, škatulí a&nbsp;krabic, že&nbsp;by&nbsp;jich na&nbsp;sta tisících vozů neodvozil, a&nbsp;každá měla svůj nápis a&nbsp;titul. I&nbsp;řekl sem: „Do jakéž sme toto pak apatéky vešli?“ „Do apatéky,“ řekl tlumočník, „kdež se&nbsp;lékové proti neduhům mysli chovají; a&nbsp;ta vlastním jménem bibliotéka slove. Pohleď, jací tu&nbsp;neskonalí skladové moudrosti!“ Hledě tedy já, vidím učenců páteře přicházejících rozličně se&nbsp;okolo toho zatáčeti. Někteří, nejpěknější a&nbsp;nejsubtilnější vybírajíce, po&nbsp;kusu z&nbsp;nich vytahovali a&nbsp;do sebe přijímali, povlovně sobě žvýkajíce a&nbsp;zažívajíce. Já, přistoupě k&nbsp;jednomu, táži se, co&nbsp;to&nbsp;dělá? Odpověděl mi: „Prospívám.“ „A&nbsp;jaká v&nbsp;tom chuť?“ dím já. On&nbsp;zase: „Dokud se&nbsp;to&nbsp;v&nbsp;ústech žvýká, náhořkost neb nákyselost číti, potom se&nbsp;obrací v&nbsp;sladkost.“ „A&nbsp;nač pak to?“ řekl sem. Odpověděl: „Lehčeji mi&nbsp;to&nbsp;přichází vnitř nositi a&nbsp;jsem tím jistší; a&nbsp;co užitku nevidíš?“ I&nbsp;hledím na&nbsp;něj pilněji a&nbsp;vidím jej tlustého a&nbsp;tučného, barvy krásné, oči se&nbsp;mu&nbsp;jako svíce stkvěly, řeč byla pozorná a&nbsp;všecko při něm čilé. I&nbsp;dí mi&nbsp;tlumočník: „Ovšem pak tito.“</span></p>
          <h3 id="neřád-vštudování" class="chunk" data-nb-ref-number="13" data-nb-words="3" data-nb-chars="17"><span class="idea" data-nb-ref-number="13" id="idea13" data-nb-words="3" data-nb-chars="17">Neřád v&nbsp;študování</span></h3>
          <p class="chunk" data-nb-ref-number="14" data-nb-words="280" data-nb-chars="1684"><span class="idea" data-nb-ref-number="14" id="idea14" data-nb-words="280" data-nb-chars="1684"><strong><em>7.</em></strong> I&nbsp;pohledím, a&nbsp;aj, někteří tu&nbsp;velmi lakotně s&nbsp;tím zacházejí, pořád, co&nbsp;jim k&nbsp;rukám přišlo, do&nbsp;sebe cpajíce. Na&nbsp;něž pilněji hledě, nevidím nic, aby jim barvy neb těla neb tuku co&nbsp;přibývalo, kromě samého břicha odutí a&nbsp;rozecpání. A&nbsp;vidím, že&nbsp;co&nbsp;do&nbsp;sebe nacpali, zase to&nbsp;vrchem i&nbsp;spodkem nezažité z&nbsp;nich lezlo. Někteří z&nbsp;těch takových i&nbsp;v&nbsp;závrať upadali a&nbsp;s&nbsp;smyslem se&nbsp;pomíjeli; někteří od&nbsp;toho bledli, schli i&nbsp;mřeli. Což jiní vidouc, na&nbsp;ně&nbsp;sobě ukazovali, a&nbsp;jak nebezpečno s&nbsp;knihami (nebo tak krabicím těm říkali) zacházeti, sobě vypravovali; někteří prchali pryč; jiní, aby jen opatrně s&nbsp;nimi zacházeli, napomínali se. Protož toho do&nbsp;vnitř nepřijímali, než z&nbsp;předu i&nbsp;zadu pytlíků a&nbsp;mošen sobě navěsíc, do&nbsp;těch ty&nbsp;škatule (nejvíc, na&nbsp;kterých napsáno viděli: Vokabulář, Dikcionář, Lexicon, Promtuarium, Florilegium, Loci communes, Postille, Konkordancí, Herbář etc., každý jak k&nbsp;své věci býti soudil) cpali; a&nbsp;ty nosíc, když co&nbsp;promluviti neb napsati bylo, z&nbsp;kapsí vytahovali a&nbsp;odtud do&nbsp;úst a&nbsp;péra brali. Já&nbsp;znamenaje to, řekl sem: „Tito tuším v&nbsp;kapsích umění nosí?“ Odpověděl tlumočník: „Memoriae to&nbsp;subsidia<a href="./resources/undefined">4</a>; čis neslýchal?“ Slyšel sem pak od&nbsp;některých ten způsob chváliti, že&nbsp;ti&nbsp;prý jen usezené věci vynášejí. A&nbsp;můžeť býti, než já&nbsp;sem jiné tu&nbsp;nepohodlí znamenal. Přihodilo se&nbsp;při mé&nbsp;přítomnosti, že&nbsp;někteří své škatule roztrousili, a&nbsp;některým, když jich poodložili, oheň zejma se&nbsp;popálil. Ach, jakého tu&nbsp;běhání, rukama lomení, naříkání, na&nbsp;retu volání! Nechtěl žádný po&nbsp;tu&nbsp;chvíli víc disputovati, psáti, kázati, než zvěsa hlavu chodil, choulil se, rděl, u&nbsp;koho věděl, prosbou i&nbsp;penězi zase nádobíčko shledávaje, ježto, kteří vnitř zachystáníčko měli, takové příhody ne&nbsp;tak se&nbsp;báli.</span></p>
          <h3 id="študenti-bez-študování" class="chunk" data-nb-ref-number="15" data-nb-words="3" data-nb-chars="22"><span class="idea" data-nb-ref-number="15" id="idea15" data-nb-words="3" data-nb-chars="22">Študenti bez študování</span></h3>
          <p class="chunk" data-nb-ref-number="16" data-nb-words="137" data-nb-chars="807"><span class="idea" data-nb-ref-number="16" id="idea16" data-nb-words="137" data-nb-chars="807"><strong><em>8.</em></strong> Já&nbsp;mezitím opět jiné spatřím, kteříž ani ne&nbsp;do&nbsp;kapsí sobě ty&nbsp;škatule dávali, než nosili do&nbsp;pokojíků kamsi; za&nbsp;nimiž vejda, vidím, ani pěkná na&nbsp;ně&nbsp;pouzdra strojí, rozličnými barvami líčí, někteří i&nbsp;stříbrem a&nbsp;zlatem obkládají, do&nbsp;polic pořádají a&nbsp;zase vytahujíc na&nbsp;ně&nbsp;hledí, pak zase skládají a&nbsp;rozkládají, přistupujíce a&nbsp;odstupujíce, sobě i&nbsp;jiným, jak to&nbsp;pěkně stojí, ukazují, vše povrchu; někteří také časem na&nbsp;titule, aby jmenovati uměli, nazírali. I&nbsp;dím: „Co pak tito laškují?“ Odpoví tlumočník: „Milý brachu, pěkná věc jest pěknou míti biblioteku.“ „I&nbsp;když se&nbsp;ji&nbsp;neužívá?“ dím já. A&nbsp;on: „I&nbsp;ti, kdož biblioteky milují, mezi učené se&nbsp;počítají.“ Já&nbsp;sobě na&nbsp;mysli: „Jako někdo kladiv a&nbsp;klíští hromady maje, a&nbsp;k&nbsp;čemu jich užívati nevěda, mezi kováře.“ Říci však toho, abych sobě něco neutržil, nesměl sem.</span></p>
          <h3 id="neřád-vknih-spisování" class="chunk" data-nb-ref-number="17" data-nb-words="4" data-nb-chars="22"><span class="idea" data-nb-ref-number="17" id="idea17" data-nb-words="4" data-nb-chars="22">Neřád v&nbsp;knih spisování</span></h3>
          <p class="chunk" data-nb-ref-number="18" data-nb-words="526" data-nb-chars="3201"><span class="idea" data-nb-ref-number="18" id="idea18" data-nb-words="526" data-nb-chars="3201"><strong><em>9.</em></strong> Než vyjdouc my&nbsp;zase na&nbsp;síň, uzřím já, že&nbsp;těch apatekářských nádob vždy víc a&nbsp;víc po&nbsp;všech stranách přibývá, a&nbsp;hledím, odkud je&nbsp;pak nosí. I&nbsp;vidím, že&nbsp;z&nbsp;jakéhos zastření, za&nbsp;kteréž já&nbsp;také vejda, spatřím mnoho soustružníků, ani teď jeden nad druhého pilněji a&nbsp;křtaltovněji z&nbsp;dřeva, kostí, kamení a&nbsp;rozličných materií škatule ty&nbsp;formují, a&nbsp;mastí či&nbsp;dryákem naplníc, k&nbsp;obecnému užívání dávají. A&nbsp;tlumočník mi&nbsp;dí: „Tito sou ti&nbsp;chvály a&nbsp;všelikého zvelebování hodní lidé, kteříž nejužitečnějšími věcmi pokolení svému slouží, že&nbsp;pro rozmnožení moudrosti a&nbsp;umění žádné práce, žádného úsilí nelitujíce, slavnými dary svými s&nbsp;jinými se&nbsp;sdělují.“ I&nbsp;udělá mi&nbsp;se&nbsp;chuť podívati se, z&nbsp;čeho a&nbsp;jak se&nbsp;to&nbsp;(co tak dary a&nbsp;moudrostí nazval) dělá a&nbsp;strojí. A&nbsp;spatřím jednoho tuším či&nbsp;dva, kteříž vonná koření a&nbsp;byliny shledávajíce, krájeli, třeli, vařili, destilovali, rozkošné dryáky, lektváře, sirupy a&nbsp;jiná životu lidskému užitečná lékařství strojíce. Naproti tomu jiné spatřím, že&nbsp;jen z&nbsp;jiných nádob vybírali a&nbsp;do svých překládali, a&nbsp;těch bylo na&nbsp;sta. I&nbsp;řekl sem: „Titoť vodu přelévají.“ Odpověděl mi&nbsp;tlumočník: „I&nbsp;tak se&nbsp;umění množí. Nebo zdaž se&nbsp;jedno a&nbsp;též jinak a&nbsp;jinak přistrojiti nemůž? A&nbsp;k&nbsp;prvnějším věcem vždy se&nbsp;něco přidati a&nbsp;přiopraviti můž.“ „A&nbsp;zkaziti také,“ řekl sem já&nbsp;s&nbsp;hněvem, vida patrně, že&nbsp;se&nbsp;faleš provodí. Některý zajisté cizí nádobky dopadna, aby svých několik naplnil, rozřídil, jak mohl, leda pomyjí přiléváním; jiný zase přidáváním lecjakés matlaniny, třeba prachu a&nbsp;smetí, zahustil, jen aby se&nbsp;také nové zadělání zdálo. Mezitím nápisy nádhernější než onino přivěšovali a&nbsp;nestydatě jako jiní dryáčníci každý své velebil. Kdež mi&nbsp;i&nbsp;divno, i&nbsp;hněvno bylo, že&nbsp;(jakž sem prv navrhl) řídký kdo vnitřní podstatu examinoval, než všecko napořád aneb aspoň bez rozdílu brali. A&nbsp;pakli kteří vybírali, jen zevnitřního křtaltu a&nbsp;nápisů hleděli. A&nbsp;tu sem porozuměl, čím to&nbsp;jest, že&nbsp;jich tak málo k&nbsp;vnitřní čerstvosti mysli přichází; nýbrž čím kdo těch léků více do&nbsp;sebe hltal, tím že&nbsp;se&nbsp;více dávil, bledl, vadl a&nbsp;chřadl. Spatřil sem pak převeliký díl milých těch dryáků, jimž se&nbsp;nikdy k&nbsp;žádnému lidskému užívání přijíti nedostalo, než jen molům a&nbsp;červům, pavoukům a&nbsp;mouchám, prachu a&nbsp;plesnivosti, naposledy smetným škřinkám a&nbsp;zadním koutům za&nbsp;podíl byly. Čehož bojíce se&nbsp;někteří, jak brzy dryák svůj dostrojili (ba někteří dřív, než strojiti dobře začali), hned po&nbsp;sousedech prefací, veršů, anagrammat prosíce běhali; hned patrony, kteříž by&nbsp;novým strojům jména a&nbsp;měšce půjčili, shledávali; hned titule a&nbsp;nápisy jak nejozdobněji líčili; hned rozličných figur a&nbsp;kuprštyků květováním jak nejkadeřavěji premovali, sami to&nbsp;také lidem vstříc nosili, podávali a&nbsp;jako řka bezděk cpali. Ale viděl sem, že&nbsp;naposledy ani to&nbsp;již nepomáhalo, protože to&nbsp;přespříliš přemnoženo bylo. I&nbsp;litoval sem nejedněch, že&nbsp;mohouc čistý míti pokoj, beze vší potřeby a&nbsp;užitku, nýbrž v&nbsp;šanc sázením jména svého a&nbsp;se škodou bližních v&nbsp;to dryáčnictví se&nbsp;dávají. O&nbsp;čež když sem návěští dával, nenávist sem získal, jako bych obecnému dobru překážel. Mlčím již, jak někteří z&nbsp;věcí naprosto jedovatých ty&nbsp;své konfekty strojili; takže tak mnoho se&nbsp;trávenin jako lékařství prodávalo, a&nbsp;nelibě sem ten neřád nesl; ale nebyl kdo toho napraviti.</span></p>
          <h3 id="nevole-anbsprůznice" class="chunk" data-nb-ref-number="19" data-nb-words="3" data-nb-chars="16"><span class="idea" data-nb-ref-number="19" id="idea19" data-nb-words="3" data-nb-chars="16">Nevole a&nbsp;různice</span></h3>
          <p class="chunk" data-nb-ref-number="20" data-nb-words="374" data-nb-chars="2198"><span class="idea" data-nb-ref-number="20" id="idea20" data-nb-words="374" data-nb-chars="2198"><strong><em>10.</em></strong> Takž zase na&nbsp;plac Učených vyjdeme; a&nbsp;aj, svády, různice, rvačky, shon mezi nimi. Řídký tu&nbsp;byl, kdož by&nbsp;s&nbsp;někým tahanice neměl; nejen mladí (což by&nbsp;se&nbsp;nedospělého věka drzosti přičísti mohlo), než i&nbsp;ti starci vespolek se&nbsp;drancujíce. Nýbrž čím kdo za&nbsp;učenějšího aneb sám sebe držel, aneb od&nbsp;jiných jmín byl, tím více různic začínal a&nbsp;na jiné vůkol šermoval, sekal, házel a&nbsp;střílel, až&nbsp;hleděti hrozno bylo. Pochvalu a&nbsp;slovoutnost v&nbsp;tom sobě zakládaje. I&nbsp;řekl sem: „Ale což to&nbsp;pro milý Bůh? Však sem já&nbsp;myslil, a&nbsp;takť mi&nbsp;od&nbsp;vás slibováno, že&nbsp;toto nejpokojnější stav jest, já&nbsp;pak tak mnoho různic nacházím.“ Odpověděl tlumočník: „Synu, nerozumíš ty&nbsp;tomu, však se&nbsp;to&nbsp;oni brousí.“ „Co brousí?“ řekl sem. „An já&nbsp;rány vidím a&nbsp;krev a&nbsp;hněv a&nbsp;vražedlnou jedněch k&nbsp;druhým nenávist. Však sem podobného nic v&nbsp;žádném stavu řemeslníků nespatřil.“ „Bezpochyby,“ řekl on, „oněch umění jsou řemeslná, otrocká, těchto svobodná. Protož čeho se&nbsp;oněm nedovoluje, aniž by&nbsp;se&nbsp;při nich trpělo, toho těmto plná svoboda.“ „Ale jak to&nbsp;řádem slouti má,“ řekl sem, „já nevím.“ Zbroj sic jejich na&nbsp;pohledění strašného se&nbsp;nezdálo nic. Nebo kopí, kordy a&nbsp;tulichy, jimiž na&nbsp;sebe sekali a&nbsp;bodli, kožení byli, jichž nedrželi v&nbsp;rukou než v&nbsp;ústech. Střelba pak jejich byla z&nbsp;třtin a&nbsp;písku, kteréž prachem vodou rozpuštěným nabíjejíce, papírovými štáfy na&nbsp;sebe házeli. Nic, pravím, to, po&nbsp;vrchu hledě, hrozného se&nbsp;nezdálo, já&nbsp;však vida, jak, když někdo mírně trefen byl, sebou trhal, křičel, vinul, utíkal, snadně mi&nbsp;porozuměti bylo, že&nbsp;to&nbsp;ne&nbsp;žert, než opravdový boj jest. Na&nbsp;někoho jich mnoho dotíralo, až&nbsp;všecko od&nbsp;mečů okolo uší břiňkalo, a&nbsp;kulí papírových jako krupobití naň padalo; někdo, statečně se&nbsp;bráně, obránil se&nbsp;a&nbsp;všecky odbůjce své rozehnal; jiný, ranami jsa přemožen, padl. A&nbsp;viděl sem tu&nbsp;neobyčejnou jinde ukrutnost, že&nbsp;ani poraženým již a&nbsp;mrtvým neodpouštěli, nýbrž tím víc a&nbsp;nelítostivěji na&nbsp;ně&nbsp;sekali a&nbsp;flekali, každý na&nbsp;tom, který se&nbsp;mu&nbsp;již nebránil, nejraději rekovství dokazuje. Někteří s&nbsp;sebou mírněji zacházeli, však hádky a&nbsp;nedorozumění prázdni nebyli. Nebo sotva kdo co&nbsp;promluvil, aby mu&nbsp;hned jiný někdo na&nbsp;odpor nevstoupil, i&nbsp;o&nbsp;sníh, bílý-li jest, či&nbsp;černý, i&nbsp;o&nbsp;oheň, horký-li jest, či&nbsp;studený, hadruňky byly.</span></p>
          <h3 id="veliká-jejich-zapletenost" class="chunk" data-nb-ref-number="21" data-nb-words="3" data-nb-chars="25"><span class="idea" data-nb-ref-number="21" id="idea21" data-nb-words="3" data-nb-chars="25">Veliká jejich zapletenost</span></h3>
          <p class="chunk" data-nb-ref-number="22" data-nb-words="267" data-nb-chars="1665"><span class="idea" data-nb-ref-number="22" id="idea22" data-nb-words="267" data-nb-chars="1665"><strong><em>11.</em></strong> Vtom se&nbsp;někteří v&nbsp;ty nesvornosti vkládali a&nbsp;ku pokoji raditi začali, čemuž sem já&nbsp;se&nbsp;zradoval. Povstala i&nbsp;pověst, že&nbsp;všecky rozepře k&nbsp;porovnání přijíti mají, a&nbsp;byla otázka, kdo to&nbsp;konati bude? Odpovědíno, že&nbsp;povolením královny Moudrosti ze&nbsp;všech stavů nejsoudnější vybráni býti mají, jimž se&nbsp;moc dá, aby vyslýchajíce odporných stran, při každé věci smysly rozeznání činili, a&nbsp;co pravějšího jest, vyhlašovali. I&nbsp;shluklo se&nbsp;nemálo těch, kteříž soudcové býti měli a&nbsp;chtěli; a&nbsp;shluklo se&nbsp;předně těch, kteříž mezi sebou pro smyslů rozdílnost různice měli, množství veliké. Mezi nimiž sem také viděl Aristotelesa s&nbsp;Platonem, Cicerona s&nbsp;Sallustiem, Scota s&nbsp;Aquinatem, Bartola s&nbsp;Baldem, Erasma s&nbsp;sorbonisty, Rama a&nbsp;Campanellu s&nbsp;peripatetiky, Koperníka s&nbsp;Ptolomeem, Theophrasta s&nbsp;Galenem, Husa, Lutéra a&nbsp;jiné s&nbsp;papežem a&nbsp;jezuity, Brentia s&nbsp;Bézou, Bodina s&nbsp;Wierem, Sleidana s&nbsp;Suriem, Šmidlina s&nbsp;kalvinisty, Gomara s&nbsp;Arminiem, Fratres Rosaeos s&nbsp;filozofastry a&nbsp;jiných bez počtu. Jimž když conciliatores žaloby a&nbsp;stížnosti, důvody a&nbsp;odvody co&nbsp;v&nbsp;nejkratší slova pojaté psané sobě podati poručili, oni takové haldy knih nakladli, že&nbsp;by&nbsp;k&nbsp;přehlédnutí jich šest tisíc let nestačovalo, žádajíce, aby to&nbsp;summovní smyslu jejich ponavržení na&nbsp;ten čas přijato bylo; dále pak potom, jak by&nbsp;potřeba ukazovala, šířeji svou vysvětlovati a&nbsp;provozovati, aby jednomu každému plná svoboda zůstávala. I&nbsp;začali nahlédati do&nbsp;těch knih; a&nbsp;kam kdo nahlédl, hned se&nbsp;odtud napiv, toho zastávati počal, a&nbsp;vznikly mezi pány ubrmany a&nbsp;smlouvci velké roztržitosti, když ten toho, onen onoho zastával. A&nbsp;tak nezpravíc nic rozprchli se; a&nbsp;učení k&nbsp;hadruňkům svým se&nbsp;navrátili, čehož mi&nbsp;do&nbsp;pláče líto bylo.</span></p>
          <hr>
          <p class="chunk" data-nb-ref-number="23" data-nb-words="14" data-nb-chars="82"><span class="idea" data-nb-ref-number="23" id="idea23" data-nb-words="14" data-nb-chars="82"><a href="./resources/undefined">2</a> Ne&nbsp;každému se&nbsp;podaří dostat do&nbsp;Korintu (města bohatého a&nbsp;nádherného). <em>Pozn. red.</em></span></p>
          <p class="chunk" data-nb-ref-number="24" data-nb-words="5" data-nb-chars="25"><span class="idea" data-nb-ref-number="24" id="idea24" data-nb-words="5" data-nb-chars="25"><a href="./resources/undefined">3</a> Umělá paměť. <em>Pozn. red.</em></span></p>
          <p class="chunk" data-nb-ref-number="25" data-nb-words="5" data-nb-chars="28"><span class="idea" data-nb-ref-number="25" id="idea25" data-nb-words="5" data-nb-chars="28"><a href="./resources/undefined">4</a> Pomůcky paměti. <em>Pozn. red.</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>