<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XX.Stav soldátský">
    <meta name="apple-mobile-web-app-capable" content="yes">
    <title>KAPITOLA XX.Stav soldátský • Labyrint světa a ráj srdce</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_026.html">
    <link rel="next" href="./labyrint_sveta_a_raj_srdce_028.html">
    <meta name="nb-order" content="26">
    <link rel="self" href="labyrint_sveta_a_raj_srdce_027.html">
    <meta name="nb-identifier" content="komensky-labyrint-sveta-a-raj-srdce-2c919af">
    <meta name="nb-role" content="chapter">
  </head>
  <body data-nb-words="891" data-nb-chars="5256" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="26"><span class="idea" data-nb-ref-number="1" id="idea1" data-nb-words="3" data-nb-chars="26">KAPITOLA XX.Stav soldátský</span></h1>
        <h3 id="ukrutnost-lidská" class="chunk" data-nb-ref-number="2" data-nb-words="2" data-nb-chars="16"><span class="idea" data-nb-ref-number="2" id="idea2" data-nb-words="2" data-nb-chars="16">Ukrutnost lidská</span></h3>
        <p class="chunk" data-nb-ref-number="3" data-nb-words="116" data-nb-chars="676"><span class="idea" data-nb-ref-number="3" id="idea3" data-nb-words="116" data-nb-chars="676"><strong><em>1.</em></strong> Takž vejdeme do&nbsp;poslední ulice, kdež hned v&nbsp;prvním placu ne&nbsp;málo lidí stojí červeně přioděných. K&nbsp;nimž přistoupě slyším, že&nbsp;se&nbsp;smlouvají, jak by&nbsp;se&nbsp;Smrti křídla dáti mohla, aby tak z&nbsp;daleka jako z&nbsp;blízka v&nbsp;okamžení mohla pronikati. Item, jak by&nbsp;se, co&nbsp;po&nbsp;mnohá léta staveno, za&nbsp;hodinu rozmetati mohlo. I&nbsp;uleknu se&nbsp;řečí těch; nebo až&nbsp;posavad, co&nbsp;sem kde z&nbsp;lidských činů viděl, o&nbsp;vzdělávání a&nbsp;rozšiřování lidí a&nbsp;pohodlí lidského života toliko bývaly řeči a&nbsp;práce; tito pak o&nbsp;zhoubu životů a&nbsp;pohodlí lidských se&nbsp;radili. Odpověděl tlumočník: „I&nbsp;těchto usilování totéž jest, ale jinakší drobet cestou, skrze odklizení jmenovitě toho, což ku&nbsp;překážce jest. Potom tomu vyrozumíš.“</span></p>
        <h3 id="verbuňky" class="chunk" data-nb-ref-number="4" data-nb-words="1" data-nb-chars="8"><span class="idea" data-nb-ref-number="4" id="idea4" data-nb-words="1" data-nb-chars="8">Verbuňky</span></h3>
        <p class="chunk" data-nb-ref-number="5" data-nb-words="52" data-nb-chars="310"><span class="idea" data-nb-ref-number="5" id="idea5" data-nb-words="52" data-nb-chars="310"><strong><em>2.</em></strong> Vtom přistoupíme k&nbsp;bráně, kdež místo vrátných jakési s&nbsp;bubny státi spatřím, každého vejíti chtícího se&nbsp;tážící, má-li tobolu. Když ukázal a&nbsp;odevřel, nasypali mu&nbsp;peněz a&nbsp;řekli: „Kůže ta&nbsp;zaplacená buď,“ a&nbsp;pustíc jej do&nbsp;jakéhos sklepu, vyváděli zase odtud železem a&nbsp;ohněm obloženého a&nbsp;kázali dále do&nbsp;placu jíti.</span></p>
        <h3 id="zeughauß-aneb-zbrojnice" class="chunk" data-nb-ref-number="6" data-nb-words="3" data-nb-chars="23"><span class="idea" data-nb-ref-number="6" id="idea6" data-nb-words="3" data-nb-chars="23">Zeughauß aneb zbrojnice</span></h3>
        <p class="chunk" data-nb-ref-number="7" data-nb-words="121" data-nb-chars="731"><span class="idea" data-nb-ref-number="7" id="idea7" data-nb-words="121" data-nb-chars="731"><strong><em>3.</em></strong> Ale já, co&nbsp;v&nbsp;tom sklepě jest, spatřiti jsa žádostiv, také tam nejprv vstoupím; a&nbsp;aj, tu&nbsp;po&nbsp;všech stranách, až&nbsp;konce viděti nebylo, tolikéž po&nbsp;zemi, hromady jako největší hranice, že&nbsp;by&nbsp;na&nbsp;množství tisíce vozích neodvozil, všelijakých ukrutných k&nbsp;bodení, sekání, řezání, píchání, roubání, štípání, tínání, trhání, pálení, summou k&nbsp;odjímání života nástrojů od&nbsp;železa, olova, dříví a&nbsp;kamení, až&nbsp;mne hrůza podjímala, a&nbsp;řekl sem: „Na kterýž toto divoký tvor takové přípravy?“ „Na lidi,“ odpověděl mi&nbsp;tlumočník. „Na lidi?“ dím já, „ach, jáť sem myslil, že&nbsp;na&nbsp;nějakou vzteklou zvěř a&nbsp;divoké lité šelmy. Ale pro Boha, jakáž to&nbsp;ukrutnost, jestliže lidé na&nbsp;lidi takové tyto hrozné věci vymýšlejí!“ „Cos tak choulostivý?“ dí&nbsp;on&nbsp;a&nbsp;směje se.</span></p>
        <h3 id="život-soldátský-prostopášný" class="chunk" data-nb-ref-number="8" data-nb-words="3" data-nb-chars="27"><span class="idea" data-nb-ref-number="8" id="idea8" data-nb-words="3" data-nb-chars="27">Život soldátský prostopášný</span></h3>
        <p class="chunk" data-nb-ref-number="9" data-nb-words="218" data-nb-chars="1238"><span class="idea" data-nb-ref-number="9" id="idea9" data-nb-words="218" data-nb-chars="1238"><strong><em>4.</em></strong> Vyjdouce odtud, jdeme hlouběji tam a&nbsp;až na&nbsp;rynk, kdež aj, lidí těch železem přioděných, rohy a&nbsp;pazoury majících a&nbsp;houfně jedněch k&nbsp;druhým zpřipínaných stáda vidím, ležících u&nbsp;jakýchs koryt a&nbsp;džberů, do&nbsp;nichž se&nbsp;jim jísti a&nbsp;píti sypalo a&nbsp;lilo, a&nbsp;oni jeden přes druhého chlemtali a&nbsp;slopali. I&nbsp;řekl sem: „Co se&nbsp;pak tu&nbsp;vepřové na&nbsp;jatku krmí? Vidím sic lidskou tvárnost než sviňské činy.“ „To jest pohodlí toho stavu,“ dí&nbsp;tlumočník. Oni vtom od&nbsp;koryt vstanouc, dají se&nbsp;v&nbsp;rejry a&nbsp;skoky, křepčení a&nbsp;výskání. A&nbsp;tlumočník: „Hle, vidíš-li rozkoše života tohoto? Oč&nbsp;se&nbsp;ti&nbsp;starají? Není-liž tu&nbsp;býti veselo?“ „Počkám, co&nbsp;dál bude,“ řekl sem. Oni mezitím dají se&nbsp;v&nbsp;honění a&nbsp;šacování jiného stavu lidí, koho napadnou. Za&nbsp;tím rozválejíc se&nbsp;páchají sodomství a&nbsp;hanebnost beze všeho studu a&nbsp;bázně Boží, až&nbsp;sem se&nbsp;pýřil a&nbsp;řekl: „Ej, tohoť by&nbsp;se&nbsp;jim trpěti nemělo.“ „Trpěti se&nbsp;musí,“ dí&nbsp;tlumočník. „Nebo ten stav všeliké svobodě chce.“ Oni pak usadíc se&nbsp;chlemtali zase; a&nbsp;naperouc a&nbsp;nalejíc se&nbsp;do&nbsp;němoty, pak se&nbsp;pokáceli a&nbsp;chrápali. Potom je&nbsp;vyvedli na&nbsp;plac, kdež na&nbsp;ně&nbsp;déšť, sníh, kroupy, mráz, slota, žízeň, hlad a&nbsp;všeliké neřesti pršely, že&nbsp;se&nbsp;nejeden třásl, drkotal, chřadl, scepenal všem psům, krkavcům na&nbsp;pokrm; jiní však nedbali nic, hýřili předce.</span></p>
        <h3 id="vypsání-bitvy" class="chunk" data-nb-ref-number="10" data-nb-words="2" data-nb-chars="13"><span class="idea" data-nb-ref-number="10" id="idea10" data-nb-words="2" data-nb-chars="13">Vypsání bitvy</span></h3>
        <p class="chunk" data-nb-ref-number="11" data-nb-words="134" data-nb-chars="785"><span class="idea" data-nb-ref-number="11" id="idea11" data-nb-words="134" data-nb-chars="785"><strong><em>5.</em></strong> Vtom se&nbsp;cos na&nbsp;buben udeří, a&nbsp;zavzní trouba, a&nbsp;udělá se&nbsp;hřmot a&nbsp;křik! A&nbsp;aj, vztyčíc se&nbsp;každý a&nbsp;zchápajíc řezáky, tesáky, bodáky a&nbsp;co kdo měl, strkají to&nbsp;beze vší lítosti do&nbsp;sebe vespolek, až&nbsp;krev stříká, sekají a&nbsp;flekají na&nbsp;sebe hůř než nejlítější šelmy. Tu&nbsp;se&nbsp;hřmot na&nbsp;všecky strany rozmáhá, tu&nbsp;slyšeti dusot koní, chřest pancířů, břiňkot mečů, rochání střelby, fičení okolo uší létajících střel a&nbsp;kulí, zvuk trub, třeskot bubnů, křik ponoukajících k&nbsp;boji, křik vítězících, křik zraněných a&nbsp;umírajících. Tu&nbsp;viděti olověné hrozné krupobití; tu&nbsp;ohnivé strašlivé blýskání a&nbsp;hřímání slyšeti; tu&nbsp;jednak tomu, jednak onomu ruka, hlava, noha preč létá; tu&nbsp;jeden přes druhého se&nbsp;kácí a&nbsp;všecko ve&nbsp;krvi splývá. „Ach, všemohoucí Bože, což se&nbsp;toto děje?“ řekl sem, „zahynouti-liž má&nbsp;ten svět?“</span></p>
        <p class="chunk" data-nb-ref-number="12" data-nb-words="122" data-nb-chars="735"><span class="idea" data-nb-ref-number="12" id="idea12" data-nb-words="122" data-nb-chars="735">A&nbsp;sotva se&nbsp;upamatovav, z&nbsp;toho placu, nic nevím jak a&nbsp;kam, sem vypadl, a&nbsp;trošičku sobě vydchna, avšak se&nbsp;všecken třesa, průvodčím svým řekl: „Kamž ste mne ale uvedli?“ Odpověděl tlumočník: „Rozmazanějšíhož tebe! To&nbsp;jest býti člověkem, smíti dotříti.“ „I&nbsp;což sobě pak udělali?“ řekl sem. Odpověděl: „Páni se&nbsp;pohodli, pak se&nbsp;ta&nbsp;věc porovnati musila.“ „A&nbsp;což se&nbsp;to&nbsp;oni rovnají?“ dím já. Odpověděl: „Ovšem. Nebo kdo by&nbsp;veliké pány, krále a&nbsp;království, kteříž nad sebou soudce nemají, rovnal? Sami to&nbsp;mezi sebou mečem rozhodnouti musejí. Kdo lépe druhému železem zašermuje a&nbsp;ohněm zakouří, ten svou postaví na&nbsp;vrchu.“ „Ó&nbsp;barbarství! ó&nbsp;hovadství!“ dím já, „nebylo-liž by&nbsp;jiných k&nbsp;míření se&nbsp;cest? Divokým šelmám, ne&nbsp;lidem tak se&nbsp;mířiti sluší.“</span></p>
        <h3 id="pozůstalí-ponbspbitvě" class="chunk" data-nb-ref-number="13" data-nb-words="3" data-nb-chars="18"><span class="idea" data-nb-ref-number="13" id="idea13" data-nb-words="3" data-nb-chars="18">Pozůstalí po&nbsp;bitvě</span></h3>
        <p class="chunk" data-nb-ref-number="14" data-nb-words="111" data-nb-chars="650"><span class="idea" data-nb-ref-number="14" id="idea14" data-nb-words="111" data-nb-chars="650"><strong><em>6.</em></strong> Vtom uzřím, an&nbsp;teď z&nbsp;bojoviště nejedny s&nbsp;odštípenýma rukama, nohama, hlavou, nosem, s&nbsp;zvrtaným tělem, střapenou kůží, vše krví zohavené vedou a&nbsp;nesou. Na&nbsp;něž když lítostí sotva hleděti mohu, tlumočník mi&nbsp;dí: „Všecko se&nbsp;to&nbsp;zhojí, soldát musí otrlý býti.“ „A&nbsp;co pak,“ dím já, „kteří tam krků nechali?“ Odpověděl: „Již ta&nbsp;kůže zaplacená byla.“ „Jak to?“ dím já. „A&nbsp;cos neviděl, jakého se&nbsp;jim prvé pohodlí přálo?“ „A&nbsp;jakého také nepohodlí,“ řekl sem, „pojměti museli? Mezitím byť pak pouhé rozkoše předešly, bídnáť jest to&nbsp;věc člověku, proto se&nbsp;krmiti dáti, aby hned na&nbsp;jatku musil. Ošklivýť jest ten stav, co&nbsp;ho&nbsp;koli, nechci, nechci ho, poďme odtud!“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_028.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>