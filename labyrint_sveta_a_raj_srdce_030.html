<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XXIII. Poutník prohlédá hrad Fortuny; a&nbsp;nejprv přístup k&nbsp;němu">
    <meta name="apple-mobile-web-app-capable" content="yes">
    <title>KAPITOLA XXIII. Poutník prohlédá hrad Fortuny; a&nbsp;nejprv přístup k&nbsp;němu • Labyrint světa a ráj srdce</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_029.html">
    <link rel="next" href="./labyrint_sveta_a_raj_srdce_031.html">
    <meta name="nb-order" content="29">
    <link rel="self" href="labyrint_sveta_a_raj_srdce_030.html">
    <meta name="nb-identifier" content="komensky-labyrint-sveta-a-raj-srdce-2c919af">
    <meta name="nb-role" content="chapter">
  </head>
  <body data-nb-words="514" data-nb-chars="3015" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_029.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="11" data-nb-chars="70"><span class="idea" data-nb-ref-number="1" id="idea1" data-nb-words="11" data-nb-chars="70">KAPITOLA XXIII. Poutník prohlédá hrad Fortuny; a&nbsp;nejprv přístup k&nbsp;němu</span></h1>
        <h3 id="ctnost-zapadlá-brána-kslávě" class="chunk" data-nb-ref-number="2" data-nb-words="5" data-nb-chars="28"><span class="idea" data-nb-ref-number="2" id="idea2" data-nb-words="5" data-nb-chars="28">Ctnost zapadlá brána k&nbsp;slávě</span></h3>
        <p class="chunk" data-nb-ref-number="3" data-nb-words="91" data-nb-chars="533"><span class="idea" data-nb-ref-number="3" id="idea3" data-nb-words="91" data-nb-chars="533"><strong><em>1.</em></strong> Když k&nbsp;tomu milému hradu přijdeme, vidím nejprv zástupy lidu ze&nbsp;všech města ulic se&nbsp;zbíhajících a&nbsp;obcházejících a&nbsp;kudy by&nbsp;se&nbsp;zhůru dostati mohli obhlédajících. Byla pak na&nbsp;ten hrad jediná vysoká a&nbsp;úzká brána; ale kteráž zabořená, zaválená a&nbsp;trním zarostlá byla; sloula poně <em>Ctnost</em>. A&nbsp;praveno mi&nbsp;o&nbsp;ní, že&nbsp;před časy ona sama toliko k&nbsp;vcházení na&nbsp;hrad vystavená byla, ale že&nbsp;se&nbsp;brzy potom příhodou jakousi zabořila, protož jiných menších že&nbsp;naděláno a&nbsp;té necháno, poněvadž příliš příkro, nepřístupno a&nbsp;nezvolno bylo choditi skrze ní.</span></p>
        <h3 id="postranní-fortny" class="chunk" data-nb-ref-number="4" data-nb-words="2" data-nb-chars="16"><span class="idea" data-nb-ref-number="4" id="idea4" data-nb-words="2" data-nb-chars="16">Postranní fortny</span></h3>
        <p class="chunk" data-nb-ref-number="5" data-nb-words="80" data-nb-chars="482"><span class="idea" data-nb-ref-number="5" id="idea5" data-nb-words="80" data-nb-chars="482"><strong><em>2.</em></strong> Prolámany tedy zdi a&nbsp;naděláno forten z&nbsp;obojí strany; kteréž já&nbsp;prohlédaje, viděl sem nápisy jich: <em>Pokrytství</em>, <em>Lež</em>, <em>Pochlebenství</em>, <em>Nepravost</em>, <em>Fortel</em>, <em>Násilí</em> etc. Ale když sem to&nbsp;tak jmenoval, a&nbsp;kteří tudy vcházeli, slyšeli, hněvali se&nbsp;na&nbsp;mne, reptali, shoditi mne dolů chtěli, takže sem stouliti musel. Dívaje se&nbsp;pak, viděl sem, že&nbsp;někteří předce tou starou bránou skrze rům a&nbsp;trní lezli; jedni prolezli, jiní nic; a&nbsp;ti teprv se&nbsp;zase do&nbsp;dolejších forten vraceli a&nbsp;jimi procházeli.</span></p>
        <h3 id="štěstí-koho-náhodou-chytí-toho-vynáší" class="chunk" data-nb-ref-number="6" data-nb-words="6" data-nb-chars="38"><span class="idea" data-nb-ref-number="6" id="idea6" data-nb-words="6" data-nb-chars="38">Štěstí koho náhodou chytí, toho vynáší</span></h3>
        <p class="chunk" data-nb-ref-number="7" data-nb-words="213" data-nb-chars="1224"><span class="idea" data-nb-ref-number="7" id="idea7" data-nb-words="213" data-nb-chars="1224"><strong><em>3.</em></strong> I&nbsp;vejdu tam také a&nbsp;spatřím, že&nbsp;tu&nbsp;ještě hrad není, než plac, na&nbsp;němž množství lidí stojí, zhůru k&nbsp;vyšším palácům vzhlédajících a&nbsp;vzdychajících. Když sem se&nbsp;ptal: „Co ti&nbsp;tu&nbsp;dělají?“, odpovědíno mi, že&nbsp;jsou čekanci laskavého paní Fortuny vzezření a&nbsp;na hrad puštění očekávající. „A&nbsp;co se&nbsp;ne&nbsp;všickni ještě tito tam dostanou? Však všickni o&nbsp;to věrně pracovali.“ Odpověděl: „Přičíněti se&nbsp;každý můž, jak ví&nbsp;a&nbsp;umí; naposledy však na&nbsp;paní Fortuně, koho ona k&nbsp;sobě přijíti chce, neb nechce, záleží. Můžeš se&nbsp;podívati, jak to&nbsp;jde.“ I&nbsp;vidím, že&nbsp;tam již výše žádných schodů ani bran není, než kolo jakési ustavičně se&nbsp;točící, k&nbsp;němuž kdo se&nbsp;připal, zhůru na&nbsp;podlahu vynešen byl a&nbsp;tam teprv od&nbsp;paní Fortuny přijat a&nbsp;dále puštěn. Dole pak nemohl, kdo chtěl, kola se&nbsp;chytiti, než koho k&nbsp;němu úřednice paní Fortuny, jménem <em>Náhoda</em>, přivedla aneb na&nbsp;ně&nbsp;vsadila; jinému každému ruce sklouzly. Ta&nbsp;pak rejentka Náhoda chodila mezi houfem, a&nbsp;koho se&nbsp;ji&nbsp;událo, toho chytila a&nbsp;na kolo vsadila; ježto se&nbsp;ji&nbsp;někteří velmi na&nbsp;oči tiskli, rukou podávali, prosili, své vynaložené práce, poty, mozoly, šrámy a&nbsp;jiné zasloužilosti předstírajíce. Ale já&nbsp;držím, že&nbsp;naprosto hluchá i&nbsp;slepá býti musila; tak se&nbsp;nic ani osobám nevzhlédala, ani proseb nedbala.</span></p>
        <h3 id="čekanců-nanbspštěstí-tesklivý-způsob" class="chunk" data-nb-ref-number="8" data-nb-words="5" data-nb-chars="33"><span class="idea" data-nb-ref-number="8" id="idea8" data-nb-words="5" data-nb-chars="33">Čekanců na&nbsp;štěstí tesklivý způsob</span></h3>
        <p class="chunk" data-nb-ref-number="9" data-nb-words="101" data-nb-chars="591"><span class="idea" data-nb-ref-number="9" id="idea9" data-nb-words="101" data-nb-chars="591"><strong><em>4.</em></strong> Mnozí tu&nbsp;z&nbsp;všelijakých stavů byli, kteréž sem prvé viděl, že&nbsp;v&nbsp;povolání svém a&nbsp;skrze bránu ctnosti aneb také skrze postranní fortny práce a&nbsp;potu nelitovali, avšak se&nbsp;štěstí dočekati nemohli; jiný, na&nbsp;to&nbsp;třeba ani nemyslící, byl za&nbsp;ruku ujat a&nbsp;zhůru nešen. Z&nbsp;oněch pak čekanců mnozí převelmi tesklili, že&nbsp;na&nbsp;ně&nbsp;pořádka přijíti nechtěla, až&nbsp;nejeden ošedivěl. Někteří sobě zoufali, a&nbsp;pustíc o&nbsp;štěstí, vraceli se&nbsp;k&nbsp;lopotování svému; z&nbsp;kterýchž opět někteří roztoužíce se&nbsp;k&nbsp;hradu lezli, oči i&nbsp;rukou paní Fortuně podávajíc, takže expektantů těch způsob tak i&nbsp;jinak bídný a&nbsp;tesklivý sem shledal.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_031.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>