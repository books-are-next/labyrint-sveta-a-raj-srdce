<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XXVI. Způsob povýšených světa">
    <meta name="apple-mobile-web-app-capable" content="yes">
    <title>KAPITOLA XXVI. Způsob povýšených světa • Labyrint světa a ráj srdce</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_032.html">
    <link rel="next" href="./labyrint_sveta_a_raj_srdce_034.html">
    <meta name="nb-order" content="32">
    <link rel="self" href="labyrint_sveta_a_raj_srdce_033.html">
    <meta name="nb-identifier" content="komensky-labyrint-sveta-a-raj-srdce-2c919af">
    <meta name="nb-role" content="chapter">
  </head>
  <body data-nb-words="405" data-nb-chars="2377" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_032.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="38"><span class="idea" data-nb-ref-number="1" id="idea1" data-nb-words="5" data-nb-chars="38">KAPITOLA XXVI. Způsob povýšených světa</span></h1>
        <h3 id="povýšených-lidí-nepohodlí" class="chunk" data-nb-ref-number="2" data-nb-words="3" data-nb-chars="25"><span class="idea" data-nb-ref-number="2" id="idea2" data-nb-words="3" data-nb-chars="25">Povýšených lidí nepohodlí</span></h3>
        <p class="chunk" data-nb-ref-number="3" data-nb-words="233" data-nb-chars="1343"><span class="idea" data-nb-ref-number="3" id="idea3" data-nb-words="233" data-nb-chars="1343"><strong><em>1.</em></strong> I&nbsp;vyjdeme odtud do&nbsp;vrchního palácu, kterýž odevřený byl, žádného nad sebou přikrytí kromě oblohy nemající. A&nbsp;aj, tu&nbsp;mnoho stálo stolic, jedny nad druhé vyšších, vše okolo krajů, aby zdůlu z&nbsp;města vidíny býti mohly, na&nbsp;nichž seděli, jak kdo od&nbsp;paní Fortuny výš neb níž posazen byl, jimiž všickni mimo jdoucí (po předu však) činíce čest, hýbali koleny a&nbsp;kývali hlavami. I&nbsp;řekl mi&nbsp;tlumočník: „Hle, není-liž čistá věc tak vyvýšenu býti, aby odevšad vidín byl a&nbsp;všickni na&nbsp;tebe hleděti musili?“ A&nbsp;já přidal: „A&nbsp;býti na&nbsp;ráně, aby na&nbsp;tě&nbsp;déšť, sníh, kroupy, horko i&nbsp;zima bíti mohlo.“ Odpověděl on: „Herež o&nbsp;to! Ale jest čistá věc na&nbsp;tom býti místě, kdež na&nbsp;tě&nbsp;všickni pozor dávati a&nbsp;šetřiti tě&nbsp;musejí.“ „Pravda jest, že&nbsp;šetří,“ řekl sem; „ale kteréž šetření sotva není větším břemenem než pohodlím. Nebo po&nbsp;každém z&nbsp;nich jak jich mnoho pase, již já&nbsp;vidím, hnouti se&nbsp;nesmí a&nbsp;nemůž, aby všickni neviděli a&nbsp;nepřesoudili. Jakéž to&nbsp;pohodlí?“ Zvláště když sem viděl, že&nbsp;jak mnoho po&nbsp;předu k&nbsp;nim šetrnosti, tak mnoho po&nbsp;zadu a&nbsp;po stranách nevážnosti bylo. Za&nbsp;každým zajisté tom v&nbsp;sedle rozloženém někteří stáli, kteříž naň šilhavým okem házeli, pysky a&nbsp;hlavami zmítali, vidliček podávali, po&nbsp;hřbetě slinou, ozherem neb něčím jiným káleli. Někteří i&nbsp;stolice podrývajíce pád obmýšleli, s&nbsp;nimiž se&nbsp;přenejeden v&nbsp;mé přítomnosti, tou i&nbsp;jinými příhodami, potkal.</span></p>
        <h3 id="povýšených-nebezpečenství" class="chunk" data-nb-ref-number="4" data-nb-words="2" data-nb-chars="25"><span class="idea" data-nb-ref-number="4" id="idea4" data-nb-words="2" data-nb-chars="25">Povýšených nebezpečenství</span></h3>
        <p class="chunk" data-nb-ref-number="5" data-nb-words="162" data-nb-chars="946"><span class="idea" data-nb-ref-number="5" id="idea5" data-nb-words="162" data-nb-chars="946"><strong><em>2.</em></strong> Nebo stolice ty, jakž sem řekl, po&nbsp;krajích stály; maličko ji&nbsp;posmekna, hned se&nbsp;zvrátila, a&nbsp;který před tím dul, letěl dolů. A&nbsp;byly jaks na&nbsp;obrtlících strojené; jak se&nbsp;ji&nbsp;kde dobře dotekl, vrtla sebou a&nbsp;sedící se&nbsp;octl na&nbsp;zemi. Čím která vyšší byla, tím snáz bylo zaklátiti jí&nbsp;a&nbsp;vypadnouti z&nbsp;ní. A&nbsp;nalezl sem tu&nbsp;velikou jedněch k&nbsp;druhým nepřízeň, závistivé na&nbsp;sebe vzhlédání, jedněch od&nbsp;druhých z&nbsp;stolic vysazování, regimentů vydírání, korun srážení, titulů sobě vespolek smazování, takže tu&nbsp;jen se&nbsp;měnilo vždycky; jeden lezl na&nbsp;stolici, druhý z&nbsp;ní buď lezl, aneb po&nbsp;hlavě letěl. Načež dívaje se, řekl sem: „Ej, toť jest špatné, že&nbsp;za&nbsp;tak dlouhou a&nbsp;trpkou práci, kteráž se, než se&nbsp;na&nbsp;tato místa přijde, vystáti musí, tak krátká jest odměna! Však pak někdo slávy užívati nepočne a&nbsp;hned zase konec.“ Tlumočník odpověděl: „Tak to&nbsp;paní Fortuna rozdělovati musí, aby všickni, kteréž poctíti chce, poděleni býti mohli; musejíť jedni druhým ustupovati.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_034.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>