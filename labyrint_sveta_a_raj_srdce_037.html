<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XXX.Poutník na palácu Moudrosti obžalován">
    <meta name="apple-mobile-web-app-capable" content="yes">
    <title>KAPITOLA XXX.Poutník na palácu Moudrosti obžalován • Labyrint světa a ráj srdce</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_036.html">
    <link rel="next" href="./labyrint_sveta_a_raj_srdce_038.html">
    <meta name="nb-order" content="36">
    <link rel="self" href="labyrint_sveta_a_raj_srdce_037.html">
    <meta name="nb-identifier" content="komensky-labyrint-sveta-a-raj-srdce-2c919af">
    <meta name="nb-role" content="chapter">
  </head>
  <body data-nb-words="1014" data-nb-chars="6040" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_036.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="50"><span class="idea" data-nb-ref-number="1" id="idea1" data-nb-words="6" data-nb-chars="50">KAPITOLA XXX.Poutník na palácu Moudrosti obžalován</span></h1>
        <h3 id="poutník-před-královnu-s-moudrost-postaven" class="chunk" data-nb-ref-number="2" data-nb-words="6" data-nb-chars="42"><span class="idea" data-nb-ref-number="2" id="idea2" data-nb-words="6" data-nb-chars="42">Poutník před královnu s. Moudrost postaven</span></h3>
        <p class="chunk" data-nb-ref-number="3" data-nb-words="150" data-nb-chars="858"><span class="idea" data-nb-ref-number="3" id="idea3" data-nb-words="150" data-nb-chars="858"><strong><em>1.</em></strong> I&nbsp;uvedli mne na&nbsp;nějakou velikou síň, na&nbsp;níž mne nejprv světlo oblesklo neobyčejné; nejen proto, že&nbsp;oken plno bylo, ale více pro drahé (jakž pravili) kamení, jimž stěny vysazeny byly vůkol, a&nbsp;půda postřená čalouny drahými, též od&nbsp;zlata se&nbsp;třpytícími; místo pak stropu byl oblak jakýsi či&nbsp;mlha. Čehož sem plně examinovati neměl kdy, protože mi&nbsp;oči na&nbsp;samu tu&nbsp;milou královnu ihned obráceny byly, kteráž na&nbsp;nejvyšším místě pod majestátem seděla a&nbsp;okolo ní&nbsp;z&nbsp;obou stran stojící rady a&nbsp;služebnice její, komonstvo k&nbsp;užasnutí velebné. I&nbsp;zhrozil sem se&nbsp;slávy té, zvláště když počaly jedna za&nbsp;druhou na&nbsp;mne vzhlédati. I&nbsp;dí mi&nbsp;Všudybud: „Nestrachuj se&nbsp;nic, předstup blíž, ať&nbsp;tě&nbsp;i&nbsp;královna Její Milost spatří, a&nbsp;buď srdnatý, na&nbsp;stud však a&nbsp;zdvořilost nezapomínaje.“ A&nbsp;tak mne vedl až&nbsp;doprostřed a&nbsp;kázal mi&nbsp;se&nbsp;z&nbsp;nízka pokloniti; což já, nevěda, jak činiti, učinil sem.</span></p>
        <h3 id="anbsptunbspobžalován" class="chunk" data-nb-ref-number="4" data-nb-words="3" data-nb-chars="14"><span class="idea" data-nb-ref-number="4" id="idea4" data-nb-words="3" data-nb-chars="14">A&nbsp;tu&nbsp;obžalován</span></h3>
        <p class="chunk" data-nb-ref-number="5" data-nb-words="184" data-nb-chars="1151"><span class="idea" data-nb-ref-number="5" id="idea5" data-nb-words="184" data-nb-chars="1151"><strong><em>2.</em></strong> A&nbsp;tlumočník můj, tlumočníkem se&nbsp;ode mne bez mé&nbsp;vůle udělav, v&nbsp;tato slova řeč začal: „Nejjasnější světa královno, přestkvělý Boží paprsku, Moudrosti velebná! Tento teď, kteréhož sme před důstojnost obličeje tvého přivedli, mládenec, dostav štěstím jakýmsi od&nbsp;Osuda (rejenta tvé milosti) dovolení, aby všecky stavy a&nbsp;řády přeslavného tohoto království světa, v&nbsp;kterémž tebe nejvyšší Bůh na&nbsp;místě svém, aby v&nbsp;něm všecko prozřetedlností svou od&nbsp;končin až&nbsp;do&nbsp;končin jeho řídila, postavil, projíti a&nbsp;shlédnouti mohl, od&nbsp;nás teď, kteříž sme podle prozřetedlnosti vůle tvé takovým za&nbsp;průvodčí nařízeni, skrze všecky stavy proveden jest. Avšak (což s&nbsp;pokorou a&nbsp;bolestí před tebou vyznáváme) vší naší upřímnou a&nbsp;věrnou prací toho sme při něm dovésti nemohli, aby sobě jistý řád oblíbě, pokojně se&nbsp;v&nbsp;něm usadil a&nbsp;jeden z&nbsp;věrných, poslušných, stálých vlasti této veřejné obyvatelů byl; nýbrž vždycky a&nbsp;při všem nám teskní, všecko sobě nechutná a&nbsp;po čemsi jiném neobyčejném dychtí. Protož my&nbsp;jeho divoké žádosti za&nbsp;dosti učiniti, ani ji&nbsp;vyrozuměti nemohouc, před tvou teď velebnou jasnost jej stavíme a&nbsp;prozřetedlnosti tvé, co&nbsp;se&nbsp;s&nbsp;ním učiniti vidí, poroučíme.“</span></p>
        <h3 id="anbsplekal-se" class="chunk" data-nb-ref-number="6" data-nb-words="3" data-nb-chars="10"><span class="idea" data-nb-ref-number="6" id="idea6" data-nb-words="3" data-nb-chars="10">A&nbsp;lekal se</span></h3>
        <p class="chunk" data-nb-ref-number="7" data-nb-words="33" data-nb-chars="163"><span class="idea" data-nb-ref-number="7" id="idea7" data-nb-words="33" data-nb-chars="163"><strong><em>3.</em></strong> Tyto řeči (jichž sem se&nbsp;nenadál) slyše já, každý souditi můž, jak mi&nbsp;k&nbsp;mysli bylo. Nebo sem dobře již viděl, že&nbsp;sem já&nbsp;tu&nbsp;na&nbsp;soud přiveden, protož sem se&nbsp;lekal.</span></p>
        <h3 id="sok" class="chunk" data-nb-ref-number="8" data-nb-words="1" data-nb-chars="3"><span class="idea" data-nb-ref-number="8" id="idea8" data-nb-words="1" data-nb-chars="3">Sok</span></h3>
        <p class="chunk" data-nb-ref-number="9" data-nb-words="33" data-nb-chars="195"><span class="idea" data-nb-ref-number="9" id="idea9" data-nb-words="33" data-nb-chars="195">Zvláště vida u&nbsp;trůnu královny ležící ukrutnou šelmu (pes-li, či&nbsp;rys, či&nbsp;drak nějaký byl, nevím dobře) a&nbsp;na mne jiskřícíma očima vyhlédající; jíž, viděl sem, že&nbsp;nebylo než poštvání na&nbsp;mne potřebí.</span></p>
        <h3 id="moc" class="chunk" data-nb-ref-number="10" data-nb-words="1" data-nb-chars="3"><span class="idea" data-nb-ref-number="10" id="idea10" data-nb-words="1" data-nb-chars="3">Moc</span></h3>
        <p class="chunk" data-nb-ref-number="11" data-nb-words="50" data-nb-chars="277"><span class="idea" data-nb-ref-number="11" id="idea11" data-nb-words="50" data-nb-chars="277">Stáli také tu&nbsp;dva oděnci, drabanti královny, v&nbsp;ženském sic rouchu, hrozní však, zvláště levý. Nebo byl v&nbsp;pancíři železném špičatém jako jež (jehož i&nbsp;dotknouti se, viděl sem, že&nbsp;nebezpečno); u&nbsp;rukou i&nbsp;noh měl ocelivé pazoury, v&nbsp;ruce jedné oštíp a&nbsp;meč, v&nbsp;druhé luk a&nbsp;oheň mající.</span></p>
        <h3 id="úlisnost" class="chunk" data-nb-ref-number="12" data-nb-words="1" data-nb-chars="8"><span class="idea" data-nb-ref-number="12" id="idea12" data-nb-words="1" data-nb-chars="8">Úlisnost</span></h3>
        <p class="chunk" data-nb-ref-number="13" data-nb-words="33" data-nb-chars="185"><span class="idea" data-nb-ref-number="13" id="idea13" data-nb-words="33" data-nb-chars="185">Druhý mi&nbsp;se&nbsp;ne&nbsp;tak hrozný jako směšný zdál. Nebo měl místo pancíře liščí, naruby obrácený kožich, místo halapartny v&nbsp;ruce též liščí ocas, v&nbsp;levé pak větev s&nbsp;ořechy, jimiž štěrkal, maje.</span></p>
        <h3 id="promluvení-kněmu" class="chunk" data-nb-ref-number="14" data-nb-words="3" data-nb-chars="17"><span class="idea" data-nb-ref-number="14" id="idea14" data-nb-words="3" data-nb-chars="17">Promluvení k&nbsp;němu</span></h3>
        <p class="chunk" data-nb-ref-number="15" data-nb-words="177" data-nb-chars="1057"><span class="idea" data-nb-ref-number="15" id="idea15" data-nb-words="177" data-nb-chars="1057"><strong><em>4.</em></strong> Když odmluvil tlumočník (a&nbsp;ať také dím zrádce) můj, královna (tvář nejsubtilnějším kmentem přistřenou majíc) takto řečí vážnou a&nbsp;rozvláčitou promluvila: „Mládenče zdárný, úmysl tvůj, žes všecko v&nbsp;světě prohlédnouti žádostiv byl, ne&nbsp;zle mi&nbsp;se&nbsp;líbí (čehož já&nbsp;každému z&nbsp;nejmilejších svých ráda přeji a&nbsp;k&nbsp;tomu skrze věrné tyto služebníky a&nbsp;služebnice své ráda napomáhám). Ale tohoť o&nbsp;tobě nerada slyším, že&nbsp;tak cosi vybíravého jsi, a&nbsp;učiti se&nbsp;jakožto novotný v&nbsp;světě host maje, ty&nbsp;se&nbsp;v&nbsp;mudrování vydáváš. Pro kterouž příčinu ač&nbsp;bych tě&nbsp;jiným na&nbsp;příklad v&nbsp;kázeň svou vzíti mohla, však poněvadž raději obmýšlím, aby příkladové snášelivosti a&nbsp;dobroty nežli přísnosti mé&nbsp;vůbec známi byli, shovímť ještě a&nbsp;tuto při sobě na&nbsp;hradě svém tobě bytu propůjčujíc povoluji, aby lépeji sobě sám a&nbsp;správě mé&nbsp;vyrozumíval. Važiž sobě této milosti mé&nbsp;a&nbsp;věziž, že&nbsp;se&nbsp;ne&nbsp;každému na&nbsp;tato tajná místa, kdež se&nbsp;dekretové a&nbsp;úsudkové světa dějí, přicházeti dostává.“ Což domluvivši rukou pokynula, a&nbsp;já podle daného návěští ustoupil v&nbsp;stranu, co&nbsp;to&nbsp;bude, dívati se&nbsp;opět žádostiv jsa.</span></p>
        <h3 id="rady-královské" class="chunk" data-nb-ref-number="16" data-nb-words="2" data-nb-chars="14"><span class="idea" data-nb-ref-number="16" id="idea16" data-nb-words="2" data-nb-chars="14">Rady královské</span></h3>
        <p class="chunk" data-nb-ref-number="17" data-nb-words="58" data-nb-chars="393"><span class="idea" data-nb-ref-number="17" id="idea17" data-nb-words="58" data-nb-chars="393"><strong><em>5.</em></strong> Mezitím postavě se&nbsp;v&nbsp;stranu ptám se&nbsp;tlumočníka, jak těm radám říkají, jaký mezi nimi řád a&nbsp;jaká které povinnost? I&nbsp;dí mi: „Ty nejblíže královny Její milosti stojící jsou tajné rady: po&nbsp;pravici <em>Čistota</em>, <em>Bedlivost</em>, <em>Opatrnost</em>, <em>Rozmyslnost</em>, <em>Přívětivost</em>, <em>Mírnost</em>; po&nbsp;levici pak <em>Pravda</em>, <em>Horlivost</em>, <em>Opravdovost</em>, <em>Udatnost</em>, <em>Trpělivost</em>, <em>Stálost</em>; a&nbsp;ty jakožto rady vždycky trůnu královskému přístojí.“</span></p>
        <h3 id="úřednice-královské" class="chunk" data-nb-ref-number="18" data-nb-words="2" data-nb-chars="18"><span class="idea" data-nb-ref-number="18" id="idea18" data-nb-words="2" data-nb-chars="18">Úřednice královské</span></h3>
        <p class="chunk" data-nb-ref-number="19" data-nb-words="112" data-nb-chars="698"><span class="idea" data-nb-ref-number="19" id="idea19" data-nb-words="112" data-nb-chars="698"><strong><em>6.</em></strong> Tyto pak v&nbsp;nižších šraňcích stojící jsou úřednice a&nbsp;místodržící její v&nbsp;světě. Ta&nbsp;v&nbsp;šeré sukni, zavitá, jest místodržící nad dolní stranou a&nbsp;slove <em>Industria</em>, <em>Snažnost</em>; ta&nbsp;pak v&nbsp;zlatohlavu a&nbsp;nabíraném obojku pod věncem (všaks ji, za&nbsp;to&nbsp;mám, prvé již viděl) místodržící nad hradem Blahoslavenství a&nbsp;slove paní <em>Fortuna</em>. Ty&nbsp;obě i&nbsp;s&nbsp;svými pomocnicemi někdy tam jsou při svých řízeních, někdy zde, jakož pro postavování se&nbsp;na&nbsp;službu, tak i&nbsp;pro přijímání úsudků a&nbsp;rozkazů. A&nbsp;ta opět každá má&nbsp;své podrejentí, jako paní Industria nad stavem manželským <em>Milost</em>, nad řemesly a&nbsp;živnostmi <em>Pracovitost</em>, nad učenci <em>Důvtipnost</em>, nad duchovenstvem <em>Nábožnost</em>, nad vrchnostmi <em>Spravedlnost</em>, nad soldáty <em>Srdnatost</em> etc.“</span></p>
        <h3 id="ženský-regiment-vsvětě" class="chunk" data-nb-ref-number="20" data-nb-words="4" data-nb-chars="23"><span class="idea" data-nb-ref-number="20" id="idea20" data-nb-words="4" data-nb-chars="23">Ženský regiment v&nbsp;světě</span></h3>
        <p class="chunk" data-nb-ref-number="21" data-nb-words="46" data-nb-chars="257"><span class="idea" data-nb-ref-number="21" id="idea21" data-nb-words="46" data-nb-chars="257"><strong><em>7.</em></strong> Já&nbsp;jména ta&nbsp;krásná slyše, avšak proti tomu všecko naopak v&nbsp;světě vida, byl bych rád něco řekl, nesměl sem však již. Pomyslil sem sobě toliko: „Divná toho světa správa! Král žena, raddy ženy, úředníci ženy, všecken regiment ženský! Coť se&nbsp;ho&nbsp;kdo báti má!“</span></p>
        <h3 id="drabanti" class="chunk" data-nb-ref-number="22" data-nb-words="1" data-nb-chars="8"><span class="idea" data-nb-ref-number="22" id="idea22" data-nb-words="1" data-nb-chars="8">Drabanti</span></h3>
        <p class="chunk" data-nb-ref-number="23" data-nb-words="105" data-nb-chars="596"><span class="idea" data-nb-ref-number="23" id="idea23" data-nb-words="105" data-nb-chars="596"><strong><em>8.</em></strong> I&nbsp;zeptám se&nbsp;ještě na&nbsp;ty&nbsp;drabanty dva, co&nbsp;a&nbsp;k&nbsp;čemu jsou? On, že&nbsp;„i&nbsp;královna Její Milost své nepřáteli a&nbsp;úkladníky má, před nimiž se&nbsp;hájiti musí. Tento prý v&nbsp;liščí zbroji slove <em>Úlisnost</em>, onen druhý v&nbsp;železi a&nbsp;ohni slove <em>Moc</em>. Kde jeden obrániti nemůž, brání druhý, oba se&nbsp;vespolek zastupujíce. Pes pak při nich jest místo strážného, aby, kde kdo podezřelý se&nbsp;blíží, štěkáním svým oznamoval a&nbsp;odháněl; slove u&nbsp;dvoru <em>Pošta</em>, ale kterým se&nbsp;povinnost jeho nehrubě líbí, přezdívají mu&nbsp;<em>Sok</em>. Ty&nbsp;však lelkování nechaje, poslouchej a&nbsp;pozoruj věcí samých, kteréž se&nbsp;tu&nbsp;díti budou.“ „Dobře,“ řekl sem, „rád.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_038.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>