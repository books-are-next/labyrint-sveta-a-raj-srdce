<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XLI. Poutník do neviditedlné církve odkázán">
    <meta name="apple-mobile-web-app-capable" content="yes">
    <title>KAPITOLA XLI. Poutník do neviditedlné církve odkázán • Labyrint světa a ráj srdce</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_047.html">
    <link rel="next" href="./labyrint_sveta_a_raj_srdce_049.html">
    <meta name="nb-order" content="47">
    <link rel="self" href="labyrint_sveta_a_raj_srdce_048.html">
    <meta name="nb-identifier" content="komensky-labyrint-sveta-a-raj-srdce-2c919af">
    <meta name="nb-role" content="chapter">
  </head>
  <body data-nb-words="790" data-nb-chars="4771" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_047.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="7" data-nb-chars="52"><span class="idea" data-nb-ref-number="1" id="idea1" data-nb-words="7" data-nb-chars="52">KAPITOLA XLI. Poutník do neviditedlné církve odkázán</span></h1>
        <p class="chunk" data-nb-ref-number="2" data-nb-words="59" data-nb-chars="349"><span class="idea" data-nb-ref-number="2" id="idea2" data-nb-words="59" data-nb-chars="349"><strong><em>1.</em></strong> „Mezitím pro utvrzení tebe v&nbsp;tom a&nbsp;pro skutečné vyrozumění potěšení tomu, k&nbsp;němuž sem tě&nbsp;nyní povolal, odsílám tě&nbsp;mezi jiné služebníky své, kteří prve již svět opustivše, mně se&nbsp;oddali, aby způsob jejich spatřil.“ „I&nbsp;kdež bydlí, Pane můj,“ řekl sem, „kde jich hledati budu?“ Odpověděl: „V&nbsp;světě mezi jinými roztroušeni bydlí, ale jich svět nezná.</span></p>
        <h3 id="nová-uzda-anbspbrýle" class="chunk" data-nb-ref-number="3" data-nb-words="4" data-nb-chars="17"><span class="idea" data-nb-ref-number="3" id="idea3" data-nb-words="4" data-nb-chars="17">Nová uzda a&nbsp;brýle</span></h3>
        <p class="chunk" data-nb-ref-number="4" data-nb-words="111" data-nb-chars="656"><span class="idea" data-nb-ref-number="4" id="idea4" data-nb-words="111" data-nb-chars="656">Ty&nbsp;pak aby je&nbsp;poznal, a&nbsp;při tom, poněvadž v&nbsp;světě ještě, dokud tě&nbsp;odtud nevezmu, budeš, aby před šalbami jeho bezpečen byl, místo brýlí a&nbsp;uzdy, v&nbsp;nížs prvé byl pojat, já&nbsp;na&nbsp;tebe teď své jho (jenž jest poslušenství mé) vzkládám, aby žádného na&nbsp;potom kromě mne nenásledoval. A&nbsp;přidávámť tyto perspicille, skrze něž i&nbsp;marnosti světa, ač&nbsp;budeš-li na&nbsp;ně&nbsp;hleděti chtíti, lépe ještě znamenati, i&nbsp;potěšení vyvolených mých spatřovati moci budeš.“ (Těch pak perspicillí okolek zevnitřní byl <em>slovo Boží</em>, sklo vnitřní <em>Duch svatý</em>.) „Jdiž již,“ řekl, „a&nbsp;jdi na&nbsp;to&nbsp;místo, jehožs prve pominul, a&nbsp;spatříš věci takové, jakýchž by&nbsp;sic tehdáž bez těchto pomocí nebyl spatřil.“</span></p>
        <h3 id="pravdiví-křesťané-mezi-domnělými-anbspčím-senbspdělí" class="chunk" data-nb-ref-number="5" data-nb-words="8" data-nb-chars="47"><span class="idea" data-nb-ref-number="5" id="idea5" data-nb-words="8" data-nb-chars="47">Pravdiví křesťané mezi domnělými; a&nbsp;čím se&nbsp;dělí</span></h3>
        <p class="chunk" data-nb-ref-number="6" data-nb-words="139" data-nb-chars="857"><span class="idea" data-nb-ref-number="6" id="idea6" data-nb-words="139" data-nb-chars="857"><strong><em>2.</em></strong> Já&nbsp;vzpomena, kde se&nbsp;to&nbsp;bylo chybilo, vstanu, jdu žádostivě a&nbsp;s&nbsp;chvá­táním, takže, ač&nbsp;hluk světa vůkol mne byl, však sem ho&nbsp;již ani nepozoroval. I&nbsp;vejdu do&nbsp;chrámu, kterýž <em>Křesťanství</em> sloul, a&nbsp;uhlédaje v&nbsp;nejvnitřnější jeho straně, jenž jest kůr, oponu aneb zastření, jdu tam přímo, nic na&nbsp;ty&nbsp;hádajících se&nbsp;po&nbsp;stranách sekty nehledě. Kdež sem nejprve a&nbsp;příhodně, co&nbsp;to&nbsp;za&nbsp;kout jest, vyrozuměl, jmenovitě že&nbsp;Praxis christianismi, tj. <em>Pravda křesťanství</em>, slove. Jehož obestření dvoje bylo: zevnitřní, kteréž se&nbsp;po&nbsp;vrchu spatřiti mohlo, bylo tmavé barvy a&nbsp;sloulo Contemptus mundi, <em>Pohrdnutí světem</em>; druhé, vnitřnější bylo stkvělé, Amor Christi, <em>Milování Krista</em>. Tím dvojím, viděl sem, že&nbsp;se&nbsp;to&nbsp;ohražuje a&nbsp;od jiných dělí; ale vnitřního po&nbsp;vrchu viděti nebylo. Za&nbsp;to&nbsp;zastření kdokoli vešel, byl hned jinakší než jiní lidé; plný blahoslavenství, radosti a&nbsp;pokoje.</span></p>
        <h3 id="pravých-křesťanů-málo-anbspproč" class="chunk" data-nb-ref-number="7" data-nb-words="5" data-nb-chars="28"><span class="idea" data-nb-ref-number="7" id="idea7" data-nb-words="5" data-nb-chars="28">Pravých křesťanů málo a&nbsp;proč</span></h3>
        <p class="chunk" data-nb-ref-number="8" data-nb-words="124" data-nb-chars="701"><span class="idea" data-nb-ref-number="8" id="idea8" data-nb-words="124" data-nb-chars="701"><strong><em>3.</em></strong> Já&nbsp;pak zevnitř ještě stoje a&nbsp;hledě, divnou a&nbsp;užasnutí hodnou věc sem spatřil, že&nbsp;mnoho tisíc lidí okolo tohoto stánku vždycky chodí, avšak do&nbsp;něho nevcházejí. Nevidí-li ho, či&nbsp;zprosta nedbají, že&nbsp;se&nbsp;jim tak po&nbsp;vrchu špatný zdá, nevím. I&nbsp;učené v&nbsp;Písmích, i&nbsp;kněží, i&nbsp;biskupy, i&nbsp;jiné mnohé, domnění svatosti o&nbsp;sobě mající, okolo sem obcházeti viděl a&nbsp;některé sic i&nbsp;nahlédati tam, avšak nevcházeli, což mi&nbsp;lítostivé bylo. Když kdo blíže přistoupil, viděl sem, že&nbsp;se&nbsp;mu&nbsp;aneb skulinkou světlo zablesklo, aneb vůně zavanula a&nbsp;po sobě táhla, že&nbsp;nechtěl než hledati, kudy by&nbsp;se&nbsp;tam dostal. Ale i&nbsp;z&nbsp;těch někteří hledati dveří začnouc a&nbsp;nazpět se&nbsp;ohlédajíc, když je&nbsp;blesk světa znovu zarazil, zase se&nbsp;vraceli.</span></p>
        <h3 id="nového-rodu-nevyhnutedlnost" class="chunk" data-nb-ref-number="9" data-nb-words="3" data-nb-chars="27"><span class="idea" data-nb-ref-number="9" id="idea9" data-nb-words="3" data-nb-chars="27">Nového rodu nevyhnutedlnost</span></h3>
        <p class="chunk" data-nb-ref-number="10" data-nb-words="218" data-nb-chars="1365"><span class="idea" data-nb-ref-number="10" id="idea10" data-nb-words="218" data-nb-chars="1365"><strong><em>4.</em></strong> Nejvlastnější pak příčinu, proč se&nbsp;tak řídcí tam dostávali, ke&nbsp;dveřům zastření přistoupě, spatřil sem: jmenovitě přeostrý examen, kterýž se&nbsp;tu&nbsp;držel. Nebo kdo tam chtěl, ten všecko jmění své, i&nbsp;oči a&nbsp;uši, i&nbsp;rozum a&nbsp;srdce své od&nbsp;sebe preč dáti musil; protože pravili, kdo Bohu chce moudrý býti, sobě znemoudřeti; kdo Boha uměti, jiné všecko zapomenouti; kdo Boha míti, jiné všecko opustiti že&nbsp;musí. Protož když někteří od&nbsp;jmění a&nbsp;umění svého pustiti nechtěli, hádajíce se, že&nbsp;to&nbsp;k&nbsp;nebi nápomocné jest, zůstávali vně a&nbsp;dovnitř nevcházeli. Kteří pak pouštíni byli, viděl sem, že&nbsp;jim nejen šaty přehledávali, aby se&nbsp;něco zavinuté tam světské marnosti nekrylo, ale (což neobyčejné jinde) i&nbsp;samy vnitřnosti, hlavu a&nbsp;srdce rozbírali, aby něco nečistého Bohu příbytku jeho nenaprznilo. Což ač&nbsp;bez bolesti podstupováno nebylo, nebeským však lékařstvím tak příhodně se&nbsp;konalo, že&nbsp;život rozmnožovalo raději nežli zmenšovalo. Nebo na&nbsp;místo krve, kteráž se&nbsp;tím bodením a&nbsp;řezáním vycezovala, zažehal se&nbsp;v&nbsp;oudech oheň jakýsi, kterýž člověka v&nbsp;jiného proměňoval, takže takový každý sám se&nbsp;sobě divil, že&nbsp;až&nbsp;posavad tak neužitečnými břemeny se&nbsp;obtěžoval, to, čemu svět moudrost, sláva, veselí, bohatství (an v&nbsp;pravdě nejsou než tíhoty) říká, na&nbsp;sebe bera. Tu&nbsp;sem viděl, jak chromí poskakovali, zajikaví řečňovali, hloupí filozofy zahanbovali, nic nemající všecko se&nbsp;míti pravili.</span></p>
        <h3 id="církev-nanbspruby-obrácený-svět" class="chunk" data-nb-ref-number="11" data-nb-words="5" data-nb-chars="28"><span class="idea" data-nb-ref-number="11" id="idea11" data-nb-words="5" data-nb-chars="28">Církev na&nbsp;ruby obrácený svět</span></h3>
        <p class="chunk" data-nb-ref-number="12" data-nb-words="107" data-nb-chars="644"><span class="idea" data-nb-ref-number="12" id="idea12" data-nb-words="107" data-nb-chars="644"><strong><em>5.</em></strong> To&nbsp;já&nbsp;tu&nbsp;u&nbsp;dveří spatře, hlouběji sem za&nbsp;to&nbsp;zastření vešel a&nbsp;na jejich věci (nejprve veřejně všechněch, potom v&nbsp;některých povoláních) s&nbsp;nevypravitedlným potěšením se&nbsp;dívaje, všecko tu&nbsp;světu na&nbsp;odpor sem spatřil. V&nbsp;světě zajisté všudy slepotu a&nbsp;mrákotu, tuto jasné světlo sem spatřil; v&nbsp;světě šalbu, tuto pravdu; v&nbsp;světě neřádů plno, tuto sám ušlechtilý řád; v&nbsp;světě kvaltování, tuto pokoj; v&nbsp;světě starosti a&nbsp;fresuňky, tuto radost; v&nbsp;světě nedostatky, tuto hojnost; v&nbsp;světě otroctví a&nbsp;porobu, tuto svobodu; v&nbsp;světě vše nesnadné a&nbsp;těžké, tuto vše lehké; v&nbsp;světě žalostné odevšad příhody, tuto samu bezpečnost. Což vše šířeji trošku pooznámím.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_049.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>