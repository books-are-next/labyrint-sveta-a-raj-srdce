<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XLIII. SVOBODA BOHU ODDANÝCH SRDCÍ">
    <meta name="apple-mobile-web-app-capable" content="yes">
    <title>KAPITOLA XLIII. SVOBODA BOHU ODDANÝCH SRDCÍ • Labyrint světa a ráj srdce</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_049.html">
    <link rel="next" href="./labyrint_sveta_a_raj_srdce_051.html">
    <meta name="nb-order" content="49">
    <link rel="self" href="labyrint_sveta_a_raj_srdce_050.html">
    <meta name="nb-identifier" content="komensky-labyrint-sveta-a-raj-srdce-2c919af">
    <meta name="nb-role" content="chapter">
  </head>
  <body data-nb-words="488" data-nb-chars="2982" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_049.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="43"><span class="idea" data-nb-ref-number="1" id="idea1" data-nb-words="6" data-nb-chars="43">KAPITOLA XLIII. SVOBODA BOHU ODDANÝCH SRDCÍ</span></h1>
        <h3 id="praví-křesťané-nepohnutí-jsou" class="chunk" data-nb-ref-number="2" data-nb-words="4" data-nb-chars="29"><span class="idea" data-nb-ref-number="2" id="idea2" data-nb-words="4" data-nb-chars="29">Praví křesťané nepohnutí jsou</span></h3>
        <p class="chunk" data-nb-ref-number="3" data-nb-words="127" data-nb-chars="764"><span class="idea" data-nb-ref-number="3" id="idea3" data-nb-words="127" data-nb-chars="764"><strong><em>1.</em></strong> Odtud jim jde to, čehož všickni nejmoudřejší světa v&nbsp;svých věcech darmo hledají: plná jmenovitě svoboda myslí, aby žádné věci kromě Boha podrobeni a&nbsp;zavázáni nebyli, proti své vůli něco činiti povinni nejsouce. Ježto v&nbsp;světě všudy na&nbsp;skrz plno bezděčnosti sem viděl: každému jinak, než vinšoval, jeho věci šly, každý se&nbsp;víc, než slušelo, buď sebou, buď jinými vázal, a&nbsp;násilím buď své vlastní vůle, buď jiných tažen jsa, s&nbsp;sebou neb jinými vždycky boj měl. Tuto vše ticho. Nebo každý z&nbsp;nich Bohu se&nbsp;cele oddada, nic na&nbsp;žádnou jinou věc nedbal a&nbsp;žádného kromě Boha nad sebe vyššího nepoznával. Protož rozkazů světa neposlouchali, sliby jeho od&nbsp;sebe pryč házeli, pohrůžkám se&nbsp;smáli, zevnitřní všecko za&nbsp;špatné pokládajíce, protože vnitřním svým dobrým jisti jsou.</span></p>
        <h3 id="anbspneústupní" class="chunk" data-nb-ref-number="4" data-nb-words="2" data-nb-chars="11"><span class="idea" data-nb-ref-number="4" id="idea4" data-nb-words="2" data-nb-chars="11">A&nbsp;neústupní</span></h3>
        <p class="chunk" data-nb-ref-number="5" data-nb-words="74" data-nb-chars="442"><span class="idea" data-nb-ref-number="5" id="idea5" data-nb-words="74" data-nb-chars="442"><strong><em>2.</em></strong> To&nbsp;působí, že&nbsp;křesťan, jinak sic přístupný, snadný, ochotný, služebný jsa, v&nbsp;privilejium však srdce neústupný jest. Protož se&nbsp;ani přáteli ani nepřáteli, ani pánem ani králem, ani ženou ani dětmi, ani sám sebou naposledy tak neváže, aby jim k&nbsp;vůli něco z&nbsp;úmyslu svého, jmenovitě z&nbsp;bázně Boží, změniti měl, než kráčí sobě přímým krokem všudy. Co&nbsp;svět koli dělá, povídá, hrozí, slibuje, poroučí, prosí, radí, nutí, on&nbsp;sebou nikam hnouti nedá.</span></p>
        <h3 id="nejvyšší-svoboda-anbspnejvyšší-poroba-spolu" class="chunk" data-nb-ref-number="6" data-nb-words="6" data-nb-chars="40"><span class="idea" data-nb-ref-number="6" id="idea6" data-nb-words="6" data-nb-chars="40">Nejvyšší svoboda a&nbsp;nejvyšší poroba spolu</span></h3>
        <p class="chunk" data-nb-ref-number="7" data-nb-words="131" data-nb-chars="789"><span class="idea" data-nb-ref-number="7" id="idea7" data-nb-words="131" data-nb-chars="789"><strong><em>3.</em></strong> Svět, jakož všudy převrácený jest a&nbsp;místo pravdy stín lapá, tak i&nbsp;tuto. Svobodu v&nbsp;tom zakládaje, aby kdo sobě volen jest, žádnému se&nbsp;v&nbsp;ničemž nechtěl propůjčovati, buď lenost, neb pýchu, neb vášeň tím provodě. Ale křesťan daleko jinak činí; kterýž ohradě jen srdce dobře, aby se&nbsp;v&nbsp;svobodě své samému Bohu chovalo, jiné všecko k&nbsp;bližního potřebám obrací. Jakož sem viděl a&nbsp;poznal, že&nbsp;nad člověka Bohu oddaného nic v&nbsp;světě služebnějšího, a&nbsp;nech třeba dím, otročtějšího není; kterýž i&nbsp;v&nbsp;nejmenší služby, za&nbsp;něž by&nbsp;se&nbsp;světem opojený styděl, rád s&nbsp;ochotností se&nbsp;vydává. Když jen, že&nbsp;co&nbsp;bližnímu prospěti můž, vidí, nic se&nbsp;nerozpakuje, nic neodkládá, nic sebe nelituje, nic konané své služby nezveličuje, neodrhá, nepřestává; buď že&nbsp;vděčnost neb nevděčnost vidí, předce slouží pokojně vesele.</span></p>
        <h3 id="anbspjak-tonbsppěkná-věc" class="chunk" data-nb-ref-number="8" data-nb-words="5" data-nb-chars="18"><span class="idea" data-nb-ref-number="8" id="idea8" data-nb-words="5" data-nb-chars="18">A&nbsp;jak to&nbsp;pěkná věc</span></h3>
        <p class="chunk" data-nb-ref-number="9" data-nb-words="133" data-nb-chars="846"><span class="idea" data-nb-ref-number="9" id="idea9" data-nb-words="133" data-nb-chars="846"><strong><em>4.</em></strong> Ó&nbsp;blahoslavená porobo synů Božích, nad niž nic svobodnějšího vymyšleno býti nemůže, kdež člověk Bohu samému se&nbsp;podrobuje, aby jinde všudy rozvázán byl! Ó&nbsp;nešťastná světa svobodo, nad niž otročtějšího nic býti nemůže, kdež člověk samého Boha nedbaje, jiným věcem mizerně se&nbsp;v&nbsp;manství podrobovati dá; jmenovitě, kdež slouží tvorům, nad nimiž panovati měl, a&nbsp;odporuje Bohu, jehož poslouchati měl. Ó&nbsp;smrtedlní, kéž tomu rozumíme, že&nbsp;jediný jest, jediný toliko, vyšší nad nás, Hospodin Učinitel náš a&nbsp;budoucí soudce, kterýž sám moc maje rozkazovati nám, nerozkazuje však jako otrokům, ale jako dítek zůve ku&nbsp;poslušenství svému, svobodné nás a&nbsp;nesvázané, i&nbsp;když posloucháme, míti chtěje. Jistě žeť Kristu sloužiti jest kralovati. Nýbrž manem Božím býti větší jest sláva, nežli všeho světa monarchou býti; a&nbsp;co pak přítelem a&nbsp;dítětem Božím býti bude?</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_051.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>