<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XLVII. Bezpečnost bohu oddaných lidí">
    <meta name="apple-mobile-web-app-capable" content="yes">
    <title>KAPITOLA XLVII. Bezpečnost bohu oddaných lidí • Labyrint světa a ráj srdce</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_053.html">
    <link rel="next" href="./labyrint_sveta_a_raj_srdce_055.html">
    <meta name="nb-order" content="53">
    <link rel="self" href="labyrint_sveta_a_raj_srdce_054.html">
    <meta name="nb-identifier" content="komensky-labyrint-sveta-a-raj-srdce-2c919af">
    <meta name="nb-role" content="chapter">
  </head>
  <body data-nb-words="700" data-nb-chars="4223" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_053.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="45"><span class="idea" data-nb-ref-number="1" id="idea1" data-nb-words="6" data-nb-chars="45">KAPITOLA XLVII. Bezpečnost bohu oddaných lidí</span></h1>
        <h3 id="stráž-anjelská" class="chunk" data-nb-ref-number="2" data-nb-words="2" data-nb-chars="14"><span class="idea" data-nb-ref-number="2" id="idea2" data-nb-words="2" data-nb-chars="14">Stráž anjelská</span></h3>
        <p class="chunk" data-nb-ref-number="3" data-nb-words="182" data-nb-chars="1098"><span class="idea" data-nb-ref-number="3" id="idea3" data-nb-words="182" data-nb-chars="1098"><strong><em>1.</em></strong> Ačkoli pak nic se&nbsp;v&nbsp;světě tak obnažené a&nbsp;všelijakým nebezpečenstvím poddané nezdá, jako pobožných obor, na&nbsp;něž ďábel i&nbsp;svět škaredě hledí, tepou, bijí; já&nbsp;však velmi sem je&nbsp;zaopatřené viděl. Nebo i&nbsp;sama společnost jejich veřejně obehnána byla ohnivou zdí, kterouž, když sem blíž přistoupil, hýbati se&nbsp;spatřil sem; nebo nebyla jiného nic než otočení mnoha tisíc tisíců anjelů vůkol, pro něž žádnému nepříteli ani přistoupiti možné nebylo. I&nbsp;mimo to&nbsp;každý z&nbsp;nich jednoho měl od&nbsp;Boha sobě přidaného a&nbsp;zřízeného anjela ochránce, kterýž by&nbsp;na&nbsp;něj pozor měl a&nbsp;před nebezpečenstvími a&nbsp;osídly, jamami a&nbsp;zálohami, pastmi a&nbsp;nástrahami jakýmikoli bránil a&nbsp;hájil. Jsou zajisté (poznal sem to&nbsp;a&nbsp;spatřil) milovníci lidí jakožto spoluslužebníků svých, když je&nbsp;k&nbsp;povinnosti, k&nbsp;níž od&nbsp;Boha stvořeni, státi vidí: těm oni rádi slouží, před ďáblem a&nbsp;zlými lidmi i&nbsp;nešťastnými příhodami střehou, i&nbsp;na rukou, kde potřeba, nosíce, od&nbsp;úrazu hájí. A&nbsp;tu sem porozuměl, jak na&nbsp;pobožnosti mnoho záleží, poněvadž krásní ti&nbsp;a&nbsp;čistí duchové tu&nbsp;toliko, kde vůni ctností cítí, se&nbsp;drží, smradem hříchů a&nbsp;nečistot odháníni bývají.</span></p>
        <h3 id="anjelé-preceptoři-naši" class="chunk" data-nb-ref-number="4" data-nb-words="3" data-nb-chars="22"><span class="idea" data-nb-ref-number="4" id="idea4" data-nb-words="3" data-nb-chars="22">Anjelé preceptoři naši</span></h3>
        <p class="chunk" data-nb-ref-number="5" data-nb-words="249" data-nb-chars="1534"><span class="idea" data-nb-ref-number="5" id="idea5" data-nb-words="249" data-nb-chars="1534"><strong><em>2.</em></strong> Viděl sem také (čehož zatajiti nesluší) jiný užitek svatého toho neviditedlného tovaryšstva: že&nbsp;jmenovitě oni nejen místo strážných, ale místo preceptorů jsou vyvoleným; jimž o&nbsp;těch i&nbsp;jiných věcech často tajná návěští dávají, i&nbsp;hlubokým skrytým tajemstvím Božím vyučují. Nebo poněvadž oni na&nbsp;tvář vševědoucího Boha vždycky hledí, nemůže před nimi nic ze&nbsp;všech věcí, jichž nábožný člověk žádati můž, skryto býti, a&nbsp;oni, co&nbsp;sami znají a&nbsp;ku potřebě vyvolených přináleží, za&nbsp;dovolením Božím jim zjevují. Odtud jest, že&nbsp;často srdce pobožných, i&nbsp;což se&nbsp;jinde děje, cítí, v&nbsp;žalostných věcech truchlivé, v&nbsp;potěšených veselé se&nbsp;nacházeje. Odtud jest, že&nbsp;skrze sny a&nbsp;jiná vidění aneb i&nbsp;tajná vnukání to&nbsp;neb jiné, což se&nbsp;buď stalo, neb děje, neb díti bude, v&nbsp;mysli se&nbsp;jim maluje. Odtud i&nbsp;jiné jakékoli darů Božích v&nbsp;nás se&nbsp;množení, bystrá užitečná přemyšlování, rozličné divné invencí, jimiž člověk často sám sebe převyšuje, a&nbsp;odkud mu&nbsp;to&nbsp;jde, neví. Ó&nbsp;blahoslavená školo synů Božích! Toť jest, což často všecku světskou moudrost k&nbsp;strnutí přivodí, když vidí, an&nbsp;někdy prostý človíček divná tajemství mluví, budoucí světa a&nbsp;církve proměny, jako by&nbsp;na&nbsp;ně&nbsp;hleděl, předzvěstuje, ještě na&nbsp;svět nezrodilé krále a&nbsp;hlavy světa ze&nbsp;jména jmenuje a&nbsp;jiné věci, jichž by&nbsp;se&nbsp;žádným hvězd zpytováním ani jinak lidským vtipem domysliti lze nebylo, předoznamuje a&nbsp;hlásá. Kteréž všecky věci takové jsou, že&nbsp;se&nbsp;za&nbsp;ně&nbsp;dosti Bohu, opatrovníku svému, vyděkovati a&nbsp;těch nebeských poučovatelů svých dosti namilovati nemůžeme. Ale navraťme se&nbsp;k&nbsp;bezpečnosti pobožných.</span></p>
        <h3 id="bůh-svým-pavéza" class="chunk" data-nb-ref-number="6" data-nb-words="3" data-nb-chars="15"><span class="idea" data-nb-ref-number="6" id="idea6" data-nb-words="3" data-nb-chars="15">Bůh svým pavéza</span></h3>
        <p class="chunk" data-nb-ref-number="7" data-nb-words="157" data-nb-chars="911"><span class="idea" data-nb-ref-number="7" id="idea7" data-nb-words="157" data-nb-chars="911"><strong><em>3.</em></strong> Spatřil sem pak, že&nbsp;nejen anjelskou ochranou, ale i&nbsp;velebnou Boží přítomností ohražen byl každý z&nbsp;nich, takže z&nbsp;nich hrůza šla těm, kteříž se&nbsp;jich přes vůli Boží dotýkati chtěli. Viděl sem na&nbsp;některých zázraky, kteříž házíni byli do&nbsp;vody, do&nbsp;ohně, lvům a&nbsp;zvěři divoké k&nbsp;sežrání etc., nic se&nbsp;jich však nechytila žádná rána. Na&nbsp;některé lidská vzteklost hanebně dorážela, zástupové tyranů a&nbsp;katanů obstupovali i&nbsp;s&nbsp;množstvím náhončí jiných, takže někdy mocní králové a&nbsp;celá království až&nbsp;do&nbsp;unavení se&nbsp;s&nbsp;nimi, zkaziti chtíce, namáhali; jim však nebylo nic, stáli sobě nebo chodili, svého povolání hledíce vesele. A&nbsp;tu sem porozuměl, co&nbsp;to&nbsp;jest Boha míti za&nbsp;štít svůj, kterýž když služebníkům svým jisté věci na&nbsp;světě k&nbsp;vyřízení poroučí a&nbsp;oni to&nbsp;zmužile konají, on&nbsp;v&nbsp;nich a&nbsp;vůkol nich přebývaje, jich sobě jako zřítedlnice oka svého šetří, aby ne&nbsp;dříve, leč po&nbsp;vyřízení, proč na&nbsp;svět posláni byli, padnouti mohli.</span></p>
        <h3 id="svatá-pobožných-honosnost" class="chunk" data-nb-ref-number="8" data-nb-words="3" data-nb-chars="25"><span class="idea" data-nb-ref-number="8" id="idea8" data-nb-words="3" data-nb-chars="25">Svatá pobožných honosnost</span></h3>
        <p class="chunk" data-nb-ref-number="9" data-nb-words="95" data-nb-chars="559"><span class="idea" data-nb-ref-number="9" id="idea9" data-nb-words="95" data-nb-chars="559"><strong><em>4.</em></strong> Což oni také znají a&nbsp;na tu&nbsp;Boží ochranu vesele se&nbsp;spouštějí. Slyšel sem tu&nbsp;některé z&nbsp;nich chlubiti se, že&nbsp;se&nbsp;nebojí, by&nbsp;stín smrti tu&nbsp;stál, by&nbsp;tisícové tisíců vůkol nich se&nbsp;kladlo, by&nbsp;se&nbsp;všecken svět bouřil, by&nbsp;se&nbsp;země podvracela doprostřed moře, by&nbsp;ten svět pln ďáblů byl etc. Ó&nbsp;přešťastná v&nbsp;světě neslýchaná bezpečnosti, když člověk tak v&nbsp;ruce Boží zavřený a&nbsp;schovaný, všechněm jiným věcem z&nbsp;moci vyňatý jest! Rozumějmež tomu, ó&nbsp;všickni upřímní Kristovi služebníci, že&nbsp;strážného, ochránce a&nbsp;obhájce přebedlivého máme, samého všemohoucího Boha. Blaze nám!</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_055.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>