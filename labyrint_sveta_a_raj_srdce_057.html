<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA L. Poutník křesťany podle stavů prohlédá">
    <meta name="apple-mobile-web-app-capable" content="yes">
    <title>KAPITOLA L. Poutník křesťany podle stavů prohlédá • Labyrint světa a ráj srdce</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_056.html">
    <link rel="next" href="./labyrint_sveta_a_raj_srdce_058.html">
    <meta name="nb-order" content="56">
    <link rel="self" href="labyrint_sveta_a_raj_srdce_057.html">
    <meta name="nb-identifier" content="komensky-labyrint-sveta-a-raj-srdce-2c919af">
    <meta name="nb-role" content="chapter">
  </head>
  <body data-nb-words="815" data-nb-chars="4942" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_056.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="7" data-nb-chars="49"><span class="idea" data-nb-ref-number="1" id="idea1" data-nb-words="7" data-nb-chars="49">KAPITOLA L. Poutník křesťany podle stavů prohlédá</span></h1>
        <p class="chunk" data-nb-ref-number="2" data-nb-words="53" data-nb-chars="322"><span class="idea" data-nb-ref-number="2" id="idea2" data-nb-words="53" data-nb-chars="322"><strong><em>1.</em></strong> To&nbsp;až&nbsp;potud veřejné všech křesťanů pravých případnosti vypravoval sem; spatře pak já&nbsp;mezi nimi rovně jako v&nbsp;světě rozdílná povolání, žádostiv sem byl, jak kteří stupně svého ostříhají, také se&nbsp;podívati. I&nbsp;nalezl sem ušlechtilý opět při všem řád, až&nbsp;milo, ale toho již obšírně vyčítati nechci, krátce toliko něco dotknu.</span></p>
        <h3 id="manželství-křesťanů-jaké" class="chunk" data-nb-ref-number="3" data-nb-words="3" data-nb-chars="24"><span class="idea" data-nb-ref-number="3" id="idea3" data-nb-words="3" data-nb-chars="24">Manželství křesťanů jaké</span></h3>
        <p class="chunk" data-nb-ref-number="4" data-nb-words="58" data-nb-chars="354"><span class="idea" data-nb-ref-number="4" id="idea4" data-nb-words="58" data-nb-chars="354"><strong><em>2.</em></strong> Manželství jejich viděl sem, že&nbsp;se&nbsp;od&nbsp;panictví nemnoho dělí; proto že&nbsp;při nich jak v&nbsp;žádostech, tak v&nbsp;pečování zřízenost jest. Místo oněch ocelivých pout viděl sem tuto zlaté zápony, místo trhání se&nbsp;od&nbsp;sebe potěšené těl i&nbsp;srdcí spojení. Pakli co&nbsp;nezvolností toho jejich stavu se&nbsp;přidrželo, vynahrazovalo se&nbsp;to&nbsp;království Božího skrze to&nbsp;rozmnožováním.</span></p>
        <h3 id="vrchnost-mezi-sebou-jakou-mají" class="chunk" data-nb-ref-number="5" data-nb-words="5" data-nb-chars="30"><span class="idea" data-nb-ref-number="5" id="idea5" data-nb-words="5" data-nb-chars="30">Vrchnost mezi sebou jakou mají</span></h3>
        <p class="chunk" data-nb-ref-number="6" data-nb-words="90" data-nb-chars="510"><span class="idea" data-nb-ref-number="6" id="idea6" data-nb-words="90" data-nb-chars="510"><strong><em>3.</em></strong> Komu se&nbsp;z&nbsp;nich nad jinými seděti a&nbsp;vrchností slouti dostávalo, tak se&nbsp;k&nbsp;svěřeným sobě poddaným svým choval, jak rodičů vlastně k&nbsp;dítkám obyčej jest, i&nbsp;láskou i&nbsp;péčí; načež dívati se&nbsp;milo bylo. A&nbsp;viděl sem, jak mnozí z&nbsp;takové vrchnosti, ruce spínajíc, Boha chválili. Zase pak, kdo pod moc jinému přináležel, tak se&nbsp;hleděl říditi, aby nejen slovem, ale skutkem poddaný byl; Boha tím ctě, aby kohož mu&nbsp;představil, buď on&nbsp;jakých buď povah, všelikou k&nbsp;němu uctivost a&nbsp;šetrnost slovy i&nbsp;skutky i&nbsp;myšlením pronášel.</span></p>
        <h3 id="anbspjaké-učené" class="chunk" data-nb-ref-number="7" data-nb-words="3" data-nb-chars="12"><span class="idea" data-nb-ref-number="7" id="idea7" data-nb-words="3" data-nb-chars="12">A&nbsp;jaké učené</span></h3>
        <p class="chunk" data-nb-ref-number="8" data-nb-words="236" data-nb-chars="1442"><span class="idea" data-nb-ref-number="8" id="idea8" data-nb-words="236" data-nb-chars="1442"><strong><em>4.</em></strong> Když sem mezi nimi dále chodil, spatřil sem nemálo lidí učených, kteříž proti obyčeji světa, jak který daleko jiné uměním, tak daleko pokorou předcházel, a&nbsp;byli sama vlídnost a&nbsp;přívětivost. S&nbsp;jedním mi&nbsp;se&nbsp;mluviti dostalo, o&nbsp;němž bylo smyšlení, že&nbsp;nic není ve&nbsp;všech uměních lidských, což by&nbsp;před ním ukryto bylo; on&nbsp;však jako nejsprostnější tak se&nbsp;stavěl, nad hloupostí a&nbsp;neumělostí svou tytýž vzdychaje. Umění jazyků u&nbsp;nich v&nbsp;malé jest vážnosti, jestliže umění moudrosti k&nbsp;tomu nepřistoupí. Nebo prý jazykové moudrosti nedávají, než k&nbsp;tomu toliko jsou, abychom s&nbsp;jinými obyvateli okršlku zemského, buď živými neb mrtvými, rozmlouvati mohli. A&nbsp;protož ne&nbsp;kdo mnoha jazyky mluviti, než kdo užitečné věci mluviti umí, že&nbsp;učený jest. Užitečné pak věci nazývají všecky skutky Boží, k&nbsp;jichž poznání artes že&nbsp;napomáhají něco, (N.&nbsp;B.) ale však známosti té&nbsp;pravá studnice že&nbsp;jsou svatá Písma a&nbsp;učitel Duch svatý, cíl pak všeho Kristus, ten ukřižovaný. Protož všickni tito, viděl sem, že&nbsp;vším uměním svým k&nbsp;Kristu jako k&nbsp;centrum směřovali; pakli co&nbsp;k&nbsp;Kristu překážkou býti viděli, všecko, byť i&nbsp;nejvtipnější bylo, opomítali. Knihy lidské, viděl sem, že&nbsp;čtou všelijaké podle příčin, ale vybranějších toliko pilně hledí, všudy šetříc, aby lidské řečňování za&nbsp;lidské měli. Sami knihy také píší, ale ne&nbsp;pro roztřásání jména svého, než když naději mají, že&nbsp;něčím užitečně s&nbsp;bližními se&nbsp;sděliti, obecnému dobrému v&nbsp;něčem napomoci, zlému uhájiti moci budou.</span></p>
        <h3 id="jaké-kněží-anbspteology" class="chunk" data-nb-ref-number="9" data-nb-words="4" data-nb-chars="20"><span class="idea" data-nb-ref-number="9" id="idea9" data-nb-words="4" data-nb-chars="20">Jaké kněží a&nbsp;teology</span></h3>
        <p class="chunk" data-nb-ref-number="10" data-nb-words="356" data-nb-chars="2179"><span class="idea" data-nb-ref-number="10" id="idea10" data-nb-words="356" data-nb-chars="2179"><strong><em>5.</em></strong> Kněží a&nbsp;kazatelů viděl sem tu&nbsp;jistý počet podle potřeby církve; vše v&nbsp;hábitu prostičkém, obyčejů krotkých a&nbsp;přívětivých jak mezi sebou, tak vůbec k&nbsp;jiným. Času více s&nbsp;Bohem než lidmi trávili, modlitbami, čtením a&nbsp;přemyšlováním. Co&nbsp;mimo to&nbsp;času jest, ten na&nbsp;vyučování, jiných buď v&nbsp;shromáždění vůbec, aneb v&nbsp;soukromnosti obzvláštně vynakládají. (N.&nbsp;B.) Jistili mi&nbsp;to&nbsp;posluchači a&nbsp;sám sem zkusil, že&nbsp;se&nbsp;kázání jejich nikdá bez vnitřního pohnutí srdce a&nbsp;svědomí neslýchá, protože z&nbsp;úst jejich pronikavá moc božských výmluvností plyne. I&nbsp;plesání sem při poslouchajících i&nbsp;slzy spatřil, když se&nbsp;aneb o&nbsp;milosrdenství Božím, aneb o&nbsp;lidské nevděčnosti mluvilo; tak se&nbsp;to&nbsp;od&nbsp;nich opravdově, živě a&nbsp;vroucně koná. Za&nbsp;hanbu by&nbsp;sobě kladli něčemu jiné učiti, čehož by&nbsp;prvé sami na&nbsp;sobě příkladu neukazovali. Takže i&nbsp;když mlčí, čemu se&nbsp;z&nbsp;nich učiti jest. Přistoupil sem pak obzvláštně k&nbsp;jednomu z&nbsp;nich, promluviti chtěje, kterýž byl muž počestných šedin a&nbsp;z&nbsp;jehož tváře božského hned cosi se&nbsp;stkvělo. Když se&nbsp;mnou mluvil, řeč jeho přívětivé jakési přísnosti plná byla a&nbsp;všelijak patrné bylo, že&nbsp;Boží legát jest, tak nic světem nepáchl. (N.&nbsp;B.) Když sem ho&nbsp;obyčejem naším tituli ctíti chtěl, nedal, nazývaje to&nbsp;fraškami světa; jemu titule a&nbsp;cti dosti že&nbsp;jest, jestliže jej služebníkem Božím, a&nbsp;líbí-li mi&nbsp;se&nbsp;otcem svým, nazovu. Když mi&nbsp;požehnání dával, nevím jakou pochotnost a&nbsp;v&nbsp;srdci rozvínající se&nbsp;radost sem cítil; a&nbsp;porozuměl sem v&nbsp;pravdě, že&nbsp;pravá theologia mocnějšího a&nbsp;pronikavějšího cosi jest, nežli jakž se&nbsp;toho vůbec zakouší. (N.&nbsp;B.) A&nbsp;zapýřil sem se, vzpomena tu&nbsp;na&nbsp;některých našich kněží nadutost, pýchu, lakomství, společné různice, nepřízně a&nbsp;nenávisti, ožralství a&nbsp;summou tělesnost; jejichž slova a&nbsp;skutkové tak daleko od&nbsp;sebe stojí, že&nbsp;jen z&nbsp;žertu o&nbsp;ctnostech a&nbsp;křesťanském životu zdají se&nbsp;mluviti. Mně se, ať&nbsp;pravdu vyznám, tito líbili, muži vroucího ducha, krotkého těla; milovníci nebeských věcí, nedbalci zemských; bedliví nad stádem, zapominatedlní nad sebou; střízliví vínem, opojení duchem; skrovní v&nbsp;řečech, hojní v&nbsp;skutcích; a&nbsp;z&nbsp;nichž každý přední v&nbsp;práci, poslední v&nbsp;chloubě býti se&nbsp;snažil: summou skutky, slovy i&nbsp;myšleními všechněch duchovní vzdělání obmýšlející.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_058.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>