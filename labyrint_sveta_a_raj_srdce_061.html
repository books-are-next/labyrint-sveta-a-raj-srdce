<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA LIV. Zavírka všeho">
    <meta name="apple-mobile-web-app-capable" content="yes">
    <title>KAPITOLA LIV. Zavírka všeho • Labyrint světa a ráj srdce</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./labyrint_sveta_a_raj_srdce_060.html">
    <link rel="next" href="./labyrint_sveta_a_raj_srdce_062.html">
    <meta name="nb-order" content="60">
    <link rel="self" href="labyrint_sveta_a_raj_srdce_061.html">
    <meta name="nb-identifier" content="komensky-labyrint-sveta-a-raj-srdce-2c919af">
    <meta name="nb-role" content="chapter">
  </head>
  <body data-nb-words="591" data-nb-chars="3408" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_060.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="27"><span class="idea" data-nb-ref-number="1" id="idea1" data-nb-words="4" data-nb-chars="27">KAPITOLA LIV. Zavírka všeho</span></h1>
        <p class="chunk" data-nb-ref-number="2" data-nb-words="27" data-nb-chars="145"><span class="idea" data-nb-ref-number="2" id="idea2" data-nb-words="27" data-nb-chars="145"><strong><em>1.</em></strong> V&nbsp;tom zmizelo vidění od&nbsp;očí mých, a&nbsp;já poklekna na&nbsp;kolena, obrátil sem oči zhůru a&nbsp;Slitovníku svému, jak sem uměl, poděkoval sem těmito slovy:</span></p>
        <p class="chunk" data-nb-ref-number="3" data-nb-words="535" data-nb-chars="3098"><span class="idea" data-nb-ref-number="3" id="idea3" data-nb-words="535" data-nb-chars="3098"><strong><em>2.</em></strong> Požehnaný jsi, Hospodine Bože můj, zvelebování a&nbsp;vyvyšování věčného hodný a&nbsp;požehnané jméno slávy tvé, důstojné a&nbsp;veleslavné na&nbsp;věky věků. Oslavůjtež tebe anjelé tvoji, a&nbsp;všickni svatí tvoji chválu tvou vypravujte. Nebo veliký jsi v&nbsp;moci a&nbsp;moudrost tvá nespytatedlná, a&nbsp;milosrdenství tvé nade všecky skutky tvé. Oslavovati tě&nbsp;budu, Hospodine, dokud sem živ, a&nbsp;jménu tvému svatému zpívati, dokud mne stává; nebos mne rozveselil milosrdenstvím svým a&nbsp;naplnil plesáním ústa má, vychvátiv mne z&nbsp;proudů násilných, z&nbsp;vírů hlubokých vyňav mne a&nbsp;na bezpečnosti postaviv nohy mé. Vzdálený sem byl od&nbsp;tebe, Bože, sladkosti věčná, ale ty&nbsp;smilovav se, přiblížils se&nbsp;ke&nbsp;mně; bloudil sem, ale tys mne upamatoval; motal sem se, kam jíti nevěda, ale tys mne na&nbsp;pravou cestu navedl; zašel sem byl od&nbsp;tebe a&nbsp;ztratil tebe i&nbsp;sebe, ale ty&nbsp;vyskytna se&nbsp;navrátils mne mně i&nbsp;sobě. Přišel sem byl až&nbsp;k&nbsp;hořkostem pekla, ale ty&nbsp;zpět mnou trhna, až&nbsp;k&nbsp;sladkostem nebeskýms mne přivedl. A&nbsp;protož dobrořeč duše má&nbsp;Pánu svému a&nbsp;všecky vnitřnosti mé&nbsp;jménu svatosti jeho. Hotovo jest srdce mé, Bože, hotovo jest srdce mé, zpívati a&nbsp;plesati tobě budu. Nebo vyšší jsi nade všecku vysokost a&nbsp;nade všecku hlubokost hlubší, divný, slavný a&nbsp;plný milosrdenství. Běda dušem nesmyslným, kteréž od&nbsp;tebe odcházejíce pokoj se&nbsp;najíti moci domnívají, ježto ho&nbsp;kromě tebe ani nebe, ani země, ani propast nemá, protože v&nbsp;tobě samém jest odpočinutí věčné. Nebe i&nbsp;země od&nbsp;tebe jsou, a&nbsp;dobré jsou, a&nbsp;krásné jsou, a&nbsp;žádostivé jsou, protože od&nbsp;tebe jsou; avšak ani tak dobré, ani tak krásné, ani tak žádostivé nejsou jako ty, Učinitel jejich. Protož duše potěšení hledající naplniti a&nbsp;nasytiti nemohou. Ty&nbsp;jsi, Pane, plnost plností; srdce naše neupokojené jest, dokudž se&nbsp;koli neustanoví v&nbsp;tobě. Pozdě sem tě&nbsp;zamiloval, ó&nbsp;kráso věčná, protože sem tě&nbsp;pozdě poznal. Poznal sem pak tehdáž, kdyžs mi&nbsp;se&nbsp;zasvítila, ó&nbsp;jasnosti nebeská. Nechť chvály tvé mlčí, kdo slitování tvých nepoznal; ale vy, vnitřnosti mé, vyznávejte se&nbsp;Pánu. Ó, kdo mi&nbsp;to&nbsp;dá, aby srdce mé&nbsp;opojeno bylo tebou, vůně věčná! Abych na&nbsp;všecko zapomenul, což ty&nbsp;nejsi, Bůh můj? Neskrývejž se&nbsp;již srdci mému, kráso nejkrásnější! Pakli mi&nbsp;vezdejší věci tebe zastěňují, umru, ale abych tě&nbsp;spatřoval a&nbsp;s&nbsp;tebou jsa více tě&nbsp;neztracoval. Zdržuj mne, Pane, veď mne, nes mne, abych od&nbsp;tebe nebloudil a&nbsp;neklesal; dejž, ať&nbsp;tě&nbsp;miluji milováním věčným a&nbsp;nemiluji vedle tebe věci žádné, leč pro tebe a&nbsp;v&nbsp;tobě, ó&nbsp;lásko neskonalá. Ale což více mluviti mám, Pane můj? Teď sem, tvůj sem: tvůj sem vlastní, tvůj sem věčně. Odříkám se&nbsp;nebe i&nbsp;země, jen ať&nbsp;tebe mám; sebe mi&nbsp;jen neodpírej, dosti mám, na&nbsp;věky věků neproměnně dosti mám, na&nbsp;tobě samém. Duše i&nbsp;tělo mé&nbsp;pléše k&nbsp;tobě, Bohu živému. Ach, skoro-liž pak půjdu, abych se&nbsp;ukázal před obličejem tvým? Kdy chceš, Pane Bože můj, vezmi mne, teď sem, hotově stojím; zavolej, kdy chceš, kudy chceš, jak chceš. Půjdu, kam poručíš, činiti budu, co&nbsp;rozkážeš. Duch tvůj dobrý zpravuj mne jen a&nbsp;veď mezi osídly světa jako po&nbsp;rovné zemi a&nbsp;milosrdenství tvé zprovázej mne po&nbsp;cestách mých a&nbsp;proveď skrze tyto ach, tesklivé temnosti světa až&nbsp;k&nbsp;věčnému světlu. Amen i&nbsp;Amen.</span></p>
        <p class="chunk" data-nb-ref-number="4" data-nb-words="11" data-nb-chars="66"><span class="idea" data-nb-ref-number="4" id="idea4" data-nb-words="4" data-nb-chars="23">GLORIA IN&nbsp;EXCELSIS DEO,<br></span>
          <span class="idea" data-nb-ref-number="5" id="idea5" data-nb-words="4" data-nb-chars="15">ET&nbsp;IN&nbsp;TERRA PAX<br></span>
          <span class="idea" data-nb-ref-number="6" id="idea6" data-nb-words="3" data-nb-chars="28">HOMINIBUS BONAE VOLUNTATIS<a href="./resources/undefined">31</a></span>
        </p>
        <hr>
        <p class="chunk" data-nb-ref-number="5" data-nb-words="14" data-nb-chars="72"><span class="idea" data-nb-ref-number="7" id="idea7" data-nb-words="14" data-nb-chars="72"><a href="./resources/undefined">31</a> Sláva na&nbsp;výsostech Bohu, a&nbsp;na&nbsp;zemi pokoj lidem dobré vůle. <em>Pozn. red.</em></span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./labyrint_sveta_a_raj_srdce_062.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>